Anao ơ̆u, khul pơgơl phong dơt thiên tai weng chă kưu nan klŏng hmŏng đak Đinh Binh jơh hop pơnhroh tơdrong ưng phŏ thiên tai kông trinh klŏng hmŏng đak Đinh Binh sơnăm 2019
Dư weng pơgơl măng hop ơĭ 'bok Nguyên Hưu Vui – Phŏ giam đôc Sơ nông nghiêp weng pơjing cham pơlĕi, 'Bok Lê Văn Đâu – Chu tich UBND hŭn
'Boi 'noh, sư chu đông ưng phŏ adrĭng plênh glăi weng pôk xuôn thu 'yŏk tơdrong phong dơt thiên tai, đak tih, jư vĕi an toan klŏng hmŏng đak Đinh Binh weng rim apung ha du lơ̆m sơnăm 2019
Trương khul pơgơl jơh phân kông rim thanh viên weng pơnhroh tơdrong ưng phŏ thiên tai kông trinh klŏng hmŏng đak Đinh Binh
Phương an jơh mô phong tơdrong vân hanh điêu tiêt lơ̆m jơnang ami but sư tơmăn tơl an toan kông trinh, vân hanh ăn tơjul mưk đak klŏng sư gô ami but
Pơđam 'bơl atŭch măng hop, 'bok Nguyên Hưu Vui – Phŏ giam đôc Sơ nông nghiêp weng pơjing cham pơlĕi – Trương khul khul pơgơl jơh pơgơl Cty TNHH khai thac kông trinh thuy lơĭ Đinh Binh pơm ra soat tơdrong vân hanh klŏng hmŏng, pơm tơdrong trưk 'ban, ơĭ tơdrong pơtho khan tơtam truh nă ma kon tơring sư chu đông sơ tan
Minh kơpah tơdrong gô đêch duh đô sư pơm tơdrong kưu hô, rim cham pơlĕi weng Xi nghiêp thuy lơĭ Đinh Binh wă chu đông 'bŏ tri bơngai, pơjing anao lưk lương xung kich ưng kưu, xư ly, khăc phŭk tơtam jơnang ơĭ ami but grông sư tơmăn tơl an toan kông trinh, thoi 'noh tơmăn tơl an toan ơkơ̆u, kua tơmam đơ̆ng kon tơring lơ̆m apung ơĭ anh hương
Căt tơjul minh phân đak ăn ha du, tơjung pơm rim tơdrong xư ly lơ̆m tơdrong pơgloh weng adrĭng lưk lương quân đôi gô đêch ưng phŏ jơnang ơĭ tơdrong brư ơĭ lêch
Lơ̆m khĕi anu, Hat kiêm lâm hŭn Vinh Thanh ling lang jơră dêh rim tơdrong ngŏ hnhĕi jư vĕi bri
Adrĭng lưk lương rim Sa, thi trân, Cty TNHH lâm nghiêp Krông Bung weng khul ngŏ hnhĕi bri phong hô pơlĕi ngŏ hnhĕi truy kŭt bri, pơnhôm apung pơgloh lơ̆m phă bri, koh cưa 'long; dach năm ngŏ hnhĕi tơdrong choh jang mil, gơ̆n tơdrong phă bri
Hat adrĭng lưk lương Sa, chu bri pơlĕi chôt chăn, năm ngŏ hnhĕi đô 'long chêp chơ lơ̆m rim tuyê̆n trong lơ̆m hŭn
Pơlŏk 65 măng năm ngŏ hnhĕi lơ̆m rim apung pơgloh, kua 'noh 'boh đĕi 06 vŭ pơm glăi, lơ̆m 'noh ơĭ 01 vŭ phă bri pơm mil glăi, pơm hiong hiơt 848m2 bri choh jang uĕi apung bri sa Vinh Hoa
Sư tơgŭm nă ma ơĭ tơdrong băt tơjung pơm tơmưt choh jang kĭa rong, jơră dêh pơjing kinh tê ŭnh hnam
Jơnang anu yuô ơ̆u, Hôi nông dân hŭn Vinh Thanh jơh pơjăng jơră dêh rim tơdrong tơjung pơm KHKT pôk xuôn thu 'yŏk, tơdrong thu 'yŏk đĕi giă tri đô nông nghiêp
Thu 'yŏk truh ahrĕi, hôi jơh krao akŏm nă ma kon tơring adrĭng pơm 19 mô hinh kinh tê ơĭ thu 'yŏk, lơ̆m 'noh ơĭ 10 mô hinh pơtăm 'long, 04 mô hinh kĭa rong, 05 mô hinh rong ka
Thoi kua rim tơdrong pơtruh KHKT jơh tơgŭm ăn nă ma pôk xuôn đĕi tơdrong băt tơjung pơm lơ̆m pơtăm 'long, kĭa rong đat thu 'yŏk pơgŏp tơdrong kơjung thu 'yŏk weng tơjung pơm thương hiêu ăn san phâm, pơgŏp tơdrong pơgloh lơ̆m kơjung kinh tê đơ̆ng hŭn
Hôi CCB hŭn ơĭ 1.172 nă ma adrĭng sinh hoat lơ̆m 59 tô chưc hôi cơ sơ
Đơ̆ng sơnăm 2014 truh ahrĕi, Hôi CCB hŭn jơh jơră dêh tơdrong tơgŭm nă ma pơjing kinh tê ŭnh hnam
Thoi kua tơdrong pơm adrĭng Phong giao dich chi nhanh NHCHXH hŭn, truh ahrĕi Hôi CCB lơ̆m hŭn jơh tơgŭm ăn loi 472 nă ma vĕi jê̆ 18 ty 500 triêu đông
Trong glong nă ma pơgŏp jên tơgŭm adrĭng tŭk bơngot dơnuh đĕi pơm hơgĕi
Pơting nguôn quy lơ̆m hôi đat loi 138 triêu đông ăn nă ma ơĭ tơdrong hrat tơnap đĕi vĕi jên sư tơgŭm pơjing choh jang
Đơ̆ng rim nguôn jên đĕi vĕi, lư nă ma jơh tơgŭm tơmưt choh jang, tơplih kơ kơ̆u 'long pơtăm, xem rong minh kơ kach ơĭ thu 'yŏk, rim sơnăm tơjul ty lê ŭnh hnam dơnuh đơ̆ng 5 – 6%
Adrĭng tơdrong rim tơdrong pôk xuôn tơdrong thu 'yŏk đĕi tơdrong kham, chưa jĭ weng tơme rong jăng pran trong pơtơm ăn kon tơring
Lư sơnăm anu yuô ơ̆u, TTYT hŭn Vinh Thanh ngŏ hnhĕi truh tơdrong cung cô̆ weng keh kong mang lươĭ y tê uĕi tuyê̆n sa
Adrĭng rim cham pơlĕi ơĭ ty lê nă ma kon kông lư weng uĕi hlŏ trung tâm hŭn in sa Vinh Sơn, Vinh Kim, TTYT hŭn jơh pơnhroh rim tơdrong sư tơmăn tơl ăn tơdrong tơme rong jăng pran hơgĕi pơgloh ăn nă ma uĕi ơ̆u
Rim sơnăm, TTYT hŭn sư minh khoan jên dang dang 05 jương jĭ ăn minh sa sư pôk xuôn nhân lưk, tơgŭm đô thiêt bi, bơgang weng xe chơ nă ma lơ̆m trương hơp tram xư ly bĭ đĕi
Yua 'noh, ty lê nă ma đĕi kham chưa jĭ uĕi tuyê̆n sa 'năr kang kơjung
Ksơ năr 30/9, UBND hŭn Vinh Thanh pơlĕi Hôi nghi tông kêt tơdrong điêu tra dân sô weng hnam uĕi sơnăm 2019.
Đ/c Huynh Đưc Bao, Pho chu tich UBND hŭn pơgơl Hôi nghi.
Pơm Kuyêt đinh ksô 722 năr 26/6/2018 đơng Thu tương kơpal the đak weng Kê hoach ksô 03 đơng khul pơgơl pơting ngo hnhĕi dân sô weng hnam uĕi tinh lơm tơdrong pơlĕi pơting ngo hnhĕi dân sô weng hnam uĕi sơnăm 2019, hŭn Vinh Thanh jơh pơnhroh tơmưt pơm adrĭng nưih sơngưm, trach nhiêm pơgloh.
Hŭn jơh pơjing anao Khul pơgơl rim kơp; tơjung pơm glong pơnhroh, ve sơ đô nên; phân đinh 96 dơnŏ năm ngo hnhĕi; pơm danh sach dơnŏ ngo hnhĕi, pơm bang kê unh hnam weng chă 50 điêu tra viên tơmăn tơl boi quy đinh.
Lơm tơdrong pơnhroh măng pơting ngo hnhĕi, Khul pơgơl pơting ngo hnhĕi dân sô weng hnam uĕi hŭn dach kơjung tơdrong ngo hnhĕi, pơtho khan rim cham pơlĕi weng điêu tra viên lơm tơdrong pơm, Vinh Thanh jơh keh kong tơdrong ngo hnhĕi sruôih loi 09 năr pơting adrĭng jơnang quy đinh.
Lơm hŭn jơh pơlĕi lech quân pơm măng pơting ngo hnhĕi đơng năr 01/4 truh năr 16/04/2019 atuch ngo hnhĕi boi trơ tro glong pơnhroh ăn lech adrĭng 9.277 unh hnam đĕi phong vân, đat 100%.
Hŭn Vinh Thanh đĕi khul pơgơl Pơting ngo hnhĕi dân sô weng hnam uĕi sơnăm 2019 đơng tinh pơtho khan la cham pơlĕi uĕi mă 02 lơm tinh keh kong sruôih măng pơting ngo hnhĕi.
Pơtho khan lơm Hôi nghi, đ/c Huynh Đưc Bao, Pho chu tich UBND hŭn, Trương khul pơgơl pơting ngo hnhĕi dân sô weng hnam uĕi sơnăm 2019 pơtho khan Chi cuc thông kê hŭn pơtho khan rim phong, ban nganh đơng hŭn, rim Sa, thi trâ chă yuô ksô liêu pơting ngo hnhĕi dân sô weng hnam uĕi sơnăm 2019 hŭn jê adrĭng thưk tê
Pơgop tơdrong tơjung pơm rim chinh sach, nghi kuyêt đơng hŭn king in tơdrong pơjing kinh tê sa hôi lơm tơring hŭn tơpă, thu 'yŏk, jê adrĭng thưc tê cham pơlĕi.
Adring tơdrong đat đĕi, ơĭ 01 kơdih ơkơu đĕi Bô khoa hok weng đâu tư ăn hla bơne; 02 tơp thê weng 02 kơdih ơkơu đĕi UBND tinh ăn hla bơne.
Minh kơpah,lơm măng anu, Cuc Thông kê tinh kung ăn hla bơne ăn 02 tơp thê weng 08 kơdih ơkơu; UBND hŭn Vinh Thanh kung ăn hla bơne ăn 07 tơp thê weng 10 kơdih ơkơu jơh keh kong pơgloh tơdrong pơm lơm măng pơting ngo hnhĕi dân sô weng hnam uĕi sơnăm 2019.
Bơgê năr 01/10, hŭn Vinh Thanh pơlĕi lech quân ngo hnhĕi 'yŏk thông tin lơm tơdrong kinh tê sa hôi apung nă ma kon kông sơnăm 2019.
Boi Kuyêt đinh ksô 02 năr 05/01/2015 đơng Thu tương kơpal the đak phê duyêt Đê an điêu tra thu 'yŏk thông tin lơm tơdrong kinh tê sa hôi đơng 53 kon kông weng Kuyêt đinh ksô 593 năr 30/7/2018 đơng Tông cuc thông kê lơm tơdrong ngo hnhĕi 'yŏk thông tin lơm tơdrong kinh tê sa hôi đơng 53 kon kông sơnăm 2019.
Anu la măng mă 02 măng ngo hnhĕi đĕi pơlĕi lơm the đak, sư pơtho khan tơdrong kinh tê sa hôi đơng 53 kon kông sư pơm rim tơdrong thuông kê uĕi lơm kơbră hê thông chi tiêu thông kê the đak weng hê thông chi tiêu thông kê lơm tơdrong kon kông
Tơgum tơjung pơm weng hoach đinh tơdrong pơjing kinh tê sa hôi ăn rim apung nă ma kon kông jơnang 2021 – 2025.
Đôi tương ngo hnhĕi thoi le: Nhân khâu thưc tê uĕi lơm rim unh hnam nă ma kon kông tinh truh jơnang ngo hnhĕi; rim trương hơp luôch đơng thanh viên lơm unh hnam;
Tơdrong ngo hnhĕi: Tơdrong kinh tê sa hôi weng hnam uĕi; tơdrong kinh tê, an sinh sa hôi, văn hoa, y tê, giao duc đơng rim Sa, phương, thi trân lơm khu vưc I, II weng III weng rim Sa, phương, thi trân bi uĕi lơm rim apung noh mălĕi ơĭ tơring apung nă ma kon kông.
Dơ nŏ Binh Đinh, măng ngo hnhĕi đĕi pơlĕi lơm 53 Sa, 95 tơring uĕi 05 hŭn: An Lao, Vinh Thanh, Vân Canh, Hoai Aân, Tây Sơn.
Lơm noh, lơm hŭn Vinh Thanh krao akom 20 điêu tra viên năm ngo hnhĕi lơm 750 unh hnam nă ma uĕi 25 cham pơlĕi lơm 8/9 Sa, thi trân lơm hŭn.
So với cuộc điều tra lần thứ nhất (năm 2015), cuộc điều tra lần này ứng dụng cơng nghệ thơng tin trong tất cả các cơng đoạn, từ cơng tác quản lý, chỉ đạo điều hành đến xây dựng mạng lưới, thu thập thơng tin, kiểm tra, nghiệm thu số liệu, xử lý số liệu, cơng bố kết quả điều tra.
Măng ngo hnhĕi sơnăm anu chă yuô 02 tơdrong thu 'yŏk thông tin đơng phiêu điên tư lơm thiêt bi di đông weng trưc tuyên adrĭng phiêu điêu tra sa.
Đĕi alê, măng ngo hnhĕi thu 'yŏk thông tin lơm tơdrong kinh tê sa hôi đơng 53 kon kông sơnăm 2019 đĕi pơlĕi đơng năr 01 truh năr 31/10/2019.
Jơnang anu yuô ơu, UBND sa Vinh Kim jơh pơgơl kang bô lâm nghiêp adrĭng kang bô kiêm lâm, Khul ngo hnhĕi bri phong hô ngo hnhĕi cham pơlĕi adrĭng rim ban, nganh đoan thê lơm tơring sa pơtho khan rim tơdrong phong dơt unh sa bri, lơm Luât lâm nghiêp weng rim văn ban ơĭ liên quan ăn 6/6 thôn, ơĭ 1.098 măng nă ma truh kơpăng.
Pơlok 9 măng năm ngo hnhĕi truy quet ơĭ 545 măng nă ma adrĭng pơm, boh weng pơm biên ban 05 vu pơm glăi.
Minh kơpah noh, chđeh the bri kơdrĭng jơh pơm pơjao khoan lơm tơring sa 7.198,9 ha (lơm noh, Khoan boi Nghi quyêt 30a la 5.287,9 ha, khoan boi dư an Jica 2 la 1.911 ha).
Pơm tơdrong ngo hnhĕi jư vĕi bri pơtăm yua kơpal tơgum 116,28 ha ( lơm noh bri pơtăm tơplih Thuy điên Tra Xom 29 ha, Thuy điên Kenlut Ha 31,8 ha weng bri pơtăm dư an Jica 2 la 55,4 ha).
Jơh ban giao 55,4 ha bri pơtăm dư an Jica 2 ăn 50 unh hnam thôn O5 adrĭng pơm jư an ngo hnhĕi, jư vĕi.
Sư jơră ranh tơdrong muc tiêu kơpal the đah lơm tơjung pơm cham pơlĕi anao, jơnang anu yuô ơu, Đang uy, UBND sa Vinh Hiêp jơh pơtho khan krao akom nă ma pơm trong glong "Adring ti tơjung pơm cham pơlĕi anao", krao akom rim tô chưc, kơdih ơkơu pơgop tơgum trong glong tơjung pơm cham pơlĕi anao.
Qua ngo hnhĕi weng pơtho khan tơdrong pơm, truh ahrrĕi sa Vinh Hiêp jơh đat đĕi 13/19 tơdrong đơng Chương trinh muc tiêu kơpal the đak tơjung pơm cham pơlĕi anao.
Sa Vinh Hiêp ăn lech tơdrong pran keh kong tơdrong trong năm lơm cham pơlĕi, cung cô weng pơjing rim tơdrong văn hoa, pôk xuôn tơdrong thu 'yŏk đĕi trong glong unh hnam văn hoa, pơlĕi văn hoa, jư vĕi weng pơjing tơdrong văn hoa đơng kon kông, pơgop tơdrong pơm muc tiêu pơjing kinh tê sa hôi lơm sa.
Ahrĕi, tơdrong plenh atung tơplih qua mua ami but, tơdrong tơnghĭt, ami but ơĭ tơdrong ơĭ lech, tơdrong plenh ơĭ tơdrong phưc tap pơm brư truh tơdrong yăl arih weng pơjing đơng tơpul xem rong weng la tơdrong pơm lech jit ji.
Sư chu đơng pơlok pơnhroh rim tơdrong phong dơt bơngot tơnghĭt ăn tơpul xem rong lơm jơnang ami but, pơm tơjul truh mưc kơđeh pơgloh hiong hiơt ơĭ tơdrong ơĭ lech, rim cham pơlĕi wă jơră dêh tơdrong pơtho khan, krao akom weng pơtho khan nă ma kia rong pơjăng pơm rim tơdrong phong dơt bơngot tơnghĭt, jit j ăn tơpul xem rong, tơmăn tơl trơ tro adrĭng tơdrong cham pơlĕi lơm jơnang ami but; ăn kapơ, lơ mo tơhlăih lơm bri sưt rong jê hnam sư phong ami, tơnghĭt đunh, pơgloh la 02 sa Vinh Sơn weng Vinh Kim.
Minh kơpah, wă ăn kapô, lơ mo sa duh phi, tơgum piêu tinh bôt in: phê, hơbo, mum
Rim năr plenh tơnghiêt, sư kơjung tơdrong đê khang wă ăn kapô, lơ mo et đak to ơĭ pha adrĭng boh sa adrĭng lương 5gam/100kg thê trong.
Nă ma wă chu đông anguôn nguôn đô sa in: hômng ba, long hơbo, la kumi, long đâu rim loai… tơgum đô sa tinh.
Thoi noh, pơtho khan nă ma chă yuô rim đô ơĭ lơm unh hnam sư sưa chưa adrung tơmăn tơl tơ no ăn kapô, lơ mo
Sư chu đông phong dơt jĭ grun tơnghiêt ăn nă ma, đơng kơl sơnăm truh ahrĕi, Trung tâm y tê hŭn Vinh Thanh jơh pơlĕi măng tâm mung phong dơt sơhmach ăn nă ma uĕi rim sa Vinh Sơn, Vinh Kim, Vinh Hoa, Vinh Hiêp, Vinh Thinh weng Vinh Thuân.
Pơm pơgơl đơng trung tâm kiêm soat jĭ jăn tinh, jơnang truh, nganh y tê hŭn lang lang kơjung tơdrong ngo hnhĕi jit tê grun tơnghiêt uĕi cơ sơ, kham điêu tra jit tê grun tơnghiêt, ngo hnhĕi sơhmach truyên jĭ grun tơnghiêt, 'yŏk lam pham xet nghiêm, test chuân đoan ranh;
Ngo hnhĕi rim đôi tương anao uĕi apung grun tơnghiêt sưt; pơm hơgĕi tơdrong pơtho khan weng phong dơt jit grun tơnghêt uĕi cơ sơ, kơjung pơtho khan sư rim tơdrong pôk xuôn tơdrong băt lơm phong dơt grun tơnghiêt ăn nă ma băt weng kơdih jư vĕi ơkơu weng unh hnam.
Adring rim tơdrong pơtho khan pơjăng đơng nganh y tê hŭn, tơdrong băt chu đông phong dơt jĭ jĭ khan adrĭng weng jĭ grun tơnghiêt khan kơdih đơng nă ma đĕi pôk xuôn, jơnang truh jơh pơgop tơdrong pơm tơjul đĕi ty lê bơngai jĭ grun tơnghiêt lơm tơring hŭn.
Ơ mih ma duch nă amem mơnat! Hŭn Vinh Thanh ơĭ 09 cơ sơ hôi nông dân, 59 chi hôi adrĭng 7.437 nă ma.
Lơm 3 sơnăm anu yuô ơu, Hôi nông dân hŭn jơh ngo hnhĕi pơnhroh pơm Đê an ksô 24 đơng Trung ương hôi weng glong pơnhroh đơng Hôi nông dân tinh lơm tơjung pơm chi hôi, tô hôi nghê nghiêp, sư tơgum nă ma pơjing kinh tê unh hnam; lơm tơdrong noh pơnhôm, đoan kêt nă ma, tơjung pơm giai kơp nông dân năr kang kơjăp dêh.
Thu 'yŏk đơng mô hinh chi, tô hôi nghê nghiêp uĕi hŭn Vinh Thanh.
Ơ mih ma duch nă amem mơnat! Lơm lư sơnăm anu yuô ơu, tơdrong pơm Đê an 24 đơng Trung ương hôi nông dân lơm tơjung pơm chi hôi nghê nghiêp, tô hôi nghê nghiêp uĕi hŭn Vinh Thanh ơĭ tơdrong ngo hnhĕi pơgơl tơ tam.
Khul thương vu Hôi nông dân hŭn pơlĕi Hôi nghi pơnhroh Đê an 24 ăn kang bô hôi lơm tơring hŭn, lơm cơ sơ noh, hôi nông dân rim Sa, thi trân pơlĕi pơnhroh đê an 24 lơm cham pơlĕi bơn ăn rim chi hôi trương, chi hôi pho weng nă ma, ơĭ 100% kang bô hôi weng loi 85% nă ma truh kơpăng.
Truh ahrĕi, lơm hŭn jơh tơjung pơm 05 tô hôi nghê nghiêp thoi le: Tô hôi nghê nghiêp Tanh brai lơm chi hôi pơlĕi Thanh Quang, sa Vinh Hiêp, rong ka đak 'ngam lơm chi hôi thôn Đinh Nhât, sa Vinh Hao, kia rong lơ mo lai đeh dơnŏ chi hôi pơlĕi K6 sa Vinh Kim, thôn Tiên An sa Vinh Hoa weng thôn Đinh Thai sa Vinh Kuang.
Adring noh, rim kơp hôi nông dân lơm hŭn jơh adrĭng Phong nông nghiêp weng pơjing cham pơlĕi hŭn tơjung pơm lư mô hinh trinh diên ơĭ thu 'yŏk in: mô hinh pơtăm hla nhem an toan thôn Đinh Trương, sa Vinh Kuang, mô hinh pơtăm amne chi thiên thôn Tiên An, Tiên Hoa, sa Vinh Hoa, mô hinh rong yer lơm đêm lot sinh hok lơm tơring thi trân Vinh Thanh, sa Vinh Thinh weng sa Vinh Kuang…
Adring Phong Lao đông Thương binh weng Sa hôi hŭn rim sơnăm pơlĕi đơng 2 – 3 lơp pơ tơp nghê kơđeh năr, ơĭ kơp chưng chi nghê, đơng rong atuch măng hok, đĭ đăng rim nă ma ơĭ tơdrong pơm weng alê̆ chă yuô tơdrong jơh hok lơm tơdrong pơjing kinh tê unh hnam.
Đat đĕi thu 'yŏk anu la yua ơĭ tơdrong ngo hnhĕi pơgơl tơtam đơng Hôi nông dân kơp kơpưng, tơdrong pơgơl trưc tiêp đơng kơp uy, tơdrong tơgum tơtam đơng rim kơp khul pơgơl, tơdrong adrĭng đơng rim nganh, rim hôi đoan thê.
Pơgloh la yua ơĭ lư tơdrong ưu tiên ăn pơjing nông nghiêp, cham pơlĕi in tơgum adrêch long kon, tơdrong vĕi jên lai suât kơđeh… jơh pơm tơdrong alưng ăn nă ma lơm tơdrong pơjing kinh tê weng pơnhôm đĕi nă ma ơĭ adrĭng tơdrong choh jang, adrĭng minh tơdrong wă ngo hnhĕi sư pơjing anao tô hôi nghê nghiêp.
Đê an 24 jơh pơm tơdrong tơgum ăn nă ma liên kêt, tơgum adrĭng lơm choh jang tech bơdro boi tơdrong đơng Đang, Kơpal, pran minh pơlĕi minh san phâm, pơm đĕi chuôi liên kêt lơm choh jang ơĭ quy trinh ơĭ jơnang, pơm lech thương hiêu weng giă tri đô pơm lech, đap ưng tơdrong kinh tê thi trương boi tơdrong sa hôi chu nghia, mă chu thê lơm choh jang nông nghiêp chinh la nă ma.
Ksơ năr 02/12, đ/c Đăng Hoai Tân, Đai biêu quôc hôi tinh Binh Đinh jơh măng tơjrưm măt nă ma sa Vinh Thinh đơng rong măng hop măng mă tơhngam, quôc hôi khoa XIV. 
Tham dư măng tơjrưm măt ơĭ đ/c Đinh Drin, Chu tich HĐND hŭn, Pho bĭ thư Hŭn uy; đ/c Lê Văn Đâu, Chu tich UBND hŭn.
Dơ nŏ tơjrưm măt, đơng rong kơpăng Đai biêu quôc hôi pơtho khan thu 'yŏk măng hop măng mă tơhngam, quôc hôi khoa XIV, nă ma sa Vinh Thinh jơh pơtho khan truh nă ma pơgơl minh ksô tơdrong lơm tơdrong kon mon nă ma kon kông đơng rong lech trương bi ơĭ tơdrong pơm; 
Ngo hnhĕi tơgum kơp sô đo lơm chđeh the mil ăn rim unh hnam nă ma kon kông; tơgum tơdrong chinh sach ăn nă m a ơĭ kông yua ahrĕi tơdrong xac nhân ară lư hrat tơnap kơna ară lư trương hơp đim pơm đĕi
Lơm đê an ăn công an chinh quy sư Sa, nă ma pơtho khan wă ơĭ tơdrong mă ro yua rim vi tri công an ahrĕi atung la công chưc, băng kơp chuyên môn uĕi lơm kơbră chuyên nganh an ninh, công an kơna sa bi đĕi bôtri tơmưt rim vi tri nai. 
Lơm tơdrong y tê, nă ma pơtho khan ahrĕi rim unh hnam dơnuh thoi ơĭ đĕi mĭn giam lư viên phi mălĕi jơnang bich bênh viên ară đong minh ksô jên trong pơ tơm khă grông anao đĕi bich, pơm hrat tơnap ăn rim unh hnam dơnuh. 
Liên quan truh tơdrong giao duc, nă ma sa Vinh thinh pơtho khan Quôc hôi wă ngo hnhĕi ăn rim đe hơ'yoh đĕi pơdơĭ hok minh năr tơmưt măng Têt trung thu rim sơnăm…
Atuch hôi nghi, Đai biêu quôc hôi Đăng Hoai Tân ghi 'yŏk rim y kiên đơng nă ma, thoi noh pơkă chuyên rim y kiên anu truh rim kơ kuan chưc năng tơgum sruôih lơm quyên han đơng pơn.
Bơgê năr 04/12, Công an hŭn Vinh Thanh pơlĕi măng công bô quyêt đinh đơng Giam đôc Công an tinh lơm điêu đông công an chinh quy pơm rim chưc danh công an sa lơm 02 sa Vinh Sơn weng Vinh Thuân. 
Tham dư măng Lê ơĭ Đai ta Huynh Văn An, Pho giam đôc công an tinh, đ/c Hô Xuân Anh, Bĭ thư Hŭn uy, đ/c Huynh Đưc Bao, Pho chu tich UBND hŭn.
Dơ nŏ măng lê, Công an hŭn Vinh Thanh jơh công bô weng ăn quyêt đinh điêu đông 07 đ/c công an chinh quy đơng công an hŭn sưt pơm rim chưc danh Trương, pho công an weng công an viên lơm 02 sa Vinh Sơn weng Vinh Thuân. 
Lơm noh sa Vinh Sơn ơĭ 04 đ/c; sa Vinh Thuân ơĭ 03 đ/c. 
Rim đ/c đĕi điêu đông hơdơĭ la rim kang bô, chiên si pơgloh đơng kông an hŭn.
Tơdrong ăn công an chinh quy sưt pơm rim chưc danh công an sa sư pơm ơĭ thu 'yŏk Nghi quyêt ksô 22 năr 15/3/2018 đơng Bô chinh tri lơm ling lang tơplih anao, săp xêp bô măy công an pơgloh, pơm ơĭ thu 'yŏk. 
Thoi noh, tơjung pơm bô măy công an jê kon tơring, tơgum kon tơring; pơlĕi krao akom weng pơjing hơgĕi jăng pran đơng kon tơring adrĭng pơm jưvĕi an ninh trât tư.
Pơđam bơl dơnŏ măng lê, rim nă ma pơgơl jơh chuc mưng rim đ/c đĕi bô nhiêm, thoi noh pơjao nhiêm vu lơm tơdrong pơm anao phai dech pôk xuôn nưih sơngưm trach nhiêm, bi thôi pran, hok tơp pôk xuôn trinh đô chuyên môn nghiêp vu, tơgum hơgĕi rim tơdrong lơm tơring; adrĭng rim ban, nganh, đoan thê pơnhroh pơm ơĭ thu 'yŏk rim tơdrong công an, sư tơmăn tơl an ninh chinh tri, trât tư lơm tơring sa. 
Pơm hơgĕi rim tơdrong krao akom nă ma adrĭng pơm tơmưt tơdrong jư vĕi an ninh the đak, jư vĕi an toan sa hôi lơm tơring
Chu đông pơđam bơl đon ăn khul pơgơl tơgum thu 'yŏk rim tơdrong kung in tơmăn tơl an ninh trât tư lơm tơring. 
Thoi noh adrĭng rim kơ kuan, ban nganh pơm hơgĕi tơdrong phong dơt, đâu tranh ơĭ thu 'yŏk adrĭng rim loai bơngai pơm glăi, tê nan sa hôi, tơmăn tơl pơm rim tơdrong ơĭ lơĭ ăn nă ma.
Bơgê năr 01/12, Khul kon kông tinh adrĭng UBND hŭn Vinh Thanh pơlĕi nghiêm thu weng pơjao 03 bô ching phông ăn rim Trương PTDTNT THCS&THPT Vinh Thanh; 
Trương PTDT Ban tr THCS Vinh Sơn; Trương PTDT Ban tru tiêu hok weng THCS Vinh Kim. 
Minh trương đĕi 'yŏk minh bô ching phông 12 to.
Tơdrong tơgum ching phông ăn rim trương hok ơĭ bơngai kon kông lơm hŭn la tơdrong ơĭ lư y nghia tơpă, ăn boh tơdrong ngo hnhĕi đơng Đang, kơpal adrĭng tơdrong jư vĕi weng pơjing rim giă tri văn hoa đơng sơ đơng nă ma kon kông lơm tơring hŭn. 
Ơĭ tơdrong jơră trong glong pơ tơp, biêu diên rim tơdrong nghê thuât anu lơm rim Trương hok weng adrĭng pơm tơmưt rim tơdrong văn hoa văn nghê lơm cham pơlĕi. 
Adring tơdrong wă rim đe hơ yoh hok sinh phai adrĭng jư vĕi văn hoa đơng sơ đơng kon kông bơn.
Khul bơngai đĕi nă ma gơneh gơ nơm lơm nă ma kon kông hŭn Vân Canh anao ơĭ jơh ơĭ măng năm ngo hnhĕi, hok tơp kinh nghiêm lơm hŭn Vinh Thanh.
Lơm jơnang năm ngo hnhĕi, hok tơp kinh nghiêm dơnŏ sa Vinh Sơn, khul bơngai đĕi nă ma gơneh gơ nơm jơh 'yŏk đĕi tơdrong ngo hnhĕi tơgum đơng pơgơl, kang bô ông chưc Phong kon kông hŭn, 
Thoi noh ăn tơdrong alưng ăn khul bơngai đĕi nă ma gơneh gơ nơm jao lưu, hok tơp kinh nghiêm lơm tơdrong pơtho khan, krao akom nă ma pơm hơgĕi tơdrong đơng Đang, chinh sach phap luât đơng kơpal lơm tơdrong pơjing kinh tê sa hôi, tuk bơngot dơnuh, tơjung pơm cham pơlĕi anao, tơjung pơm tơdrong chinh tri cơ sơ weng khôi đai đoan kêt kon kông, jư kơjăp an ninh, quôc phong weng trât tư an toan sa hôi lơm cham pơlĕi, jư vĕi weng pơjing tơdrong văn hoa kon kông.
Lơm ơu, kăn hơ jơh năm ngo hnhĕi minh ksô mô hinh choh jang nông, lâm nghiêp lơm tơring sa Vinh Sơn in: 
Mô hinh pơtăm hla nhem an toan, mô hinh rong ka Tâm weng giao lưu adrĭng bơngai đĕi nă ma gơneh gơ nơm weng nă ma kon kông pơlĕi K3.
Qua ngo hnhĕi, hok tơp kinh nghiêm, jơh tơgum ăn bơngai đeu nă ma gơneh gơ nơm băt đĕi lư kinh nghiêm tơpă weng pơm piêu tơdrong sư bơngai đĕi nă ma gơneh gơ nơm pơm hơgĕi tơdrong đơng bơn lơm tơdrong pơtho khan, krao akom nă ma rim kon kông pơm hơgĕi rim tơdrong pơjing kinh tê sa hôi, pơgop tơdrong tuk bơngot dơnuh kơjăp, pôk xuôn tơdrong yăl arih lơm apung nă ma kon kông.
Pơm tơdrong muk tiêu kơpal the đak tơjul dơnuh kơjăp
Sơnăm 2019, hŭn Vinh Thanh đĕi tơgum 10 ty 247 triêu đông nguôn jên sư nghiêp tơgum pơjing choh jang boi Nghi quyêt 30a đơng kơpal the đak sư pơm tơgum pơjing choh jang ăn nă ma uĕi rim thôn, sa pơgloh hrat tơnap lơm tơring hŭn, thoi le: 
Pơm tơgum khoa, tơme rong ngo hnhĕi jư vĕi bri; tơgum ruôt vaccine tiêm phong, phong dơt jit jĭ ăn xem rong; 
Pơm pơlĕi să mô hinh tơjul dơnuh thoi le: Pơnhroh dư an pơlĕi să mô hinh rong yer lơm đêm lot sinh hok, dư an pơlĕi să mô hinh pơtăm hla nhem an toan weng tơgum duy tu bao dương kông trinh…
Qua noh, sư tơgum rim unh hnam dơnuh, unh hnam nă ma kon kông lơm tơring hŭn Vinh Thanh rim tơdrong khăc phuk hrat tơnap, pơjăng pơjing kinh tê pôk xuôn tơdrong yăl arih.
Sơnăm 2019, ty lê unh hnam dơnuh lơm tơring hŭn tơjul ară 37,99%, tơjul 6,34% pơting adrĭng sơnăm 2018.
Boi UBND sa Vinh Hao, truh atuch sơnăm 2019, sa Vinh Hao ơĭ 376 unh hnam dơnuh, 'yŏk ty lê 41,27%, tơjul 5,47% pơting adrĭng sơnăm adrol. 
Ơĭ 237 unh hnam jê dơnuh, 'yŏk ty lê 26,02%.
Sư pơm ơĭ thu 'yŏk tơdrong tơjul dơnuh lơm tơring sa. 
Sơnăm 2019, sa Vinh Hao jơh pơm hơgĕi tơdrong pơtho khan tuk bơngot dơnuh sư tơdrong băt đơng nă ma đĕi pôk xuôn.
Krao akom nă ma pơjăng adrĭng pơm rim lơp pơtruh KHKT; vĕi jên tơgum pơjing kinh tê unh hnam.
Thoi noh, pơnhroh hơgĕi rim tơdrong tơjul dơnuh in: tơgum vĕi jên, pơ tơp nghê pơtep adrĭng ăn tơdrong pơm, pơlĕi să rim mô hinh tơjul dơnuh ơĭ thu 'yŏk…
Yua noh, tơdrong yăl arih vât chât, nưih sơngưm đơng nă ma đĕi pôk xuôn, pơgop tơdrong pơm ơĭ thu 'yŏk tơdrong tuk bơngot dơnuh uĕi cham pơlĕi.
Sưt adrĭng tơdrong yăl arih rim năr, rim nă ma CCB ară dach hrang dach nưih sơngum bô đôi Nă Hô, năm pơ tơm lơm rim tơdrong, ling lang pơgop jăng pran weng nưih sơngưm đơng ơkơu ăn tơdrong tơjung pơm apung năr kang alưng liêm.
Phong sư đơng rong khan truh rim tơdrong pơgop lơm trong glong tơjroh đơng rim CCB hŭn Vinh Thanh, Krao mih ma duch nă adrĭng kơpăng.
Lư sơnăm anu yuô ơu, Hôi CCB hŭn Vinh Thanh jơh pơnhôm jơră dêh trong glong tơjroh: CCB nêu gương hrang, pơjăng pơtho khan, krao akom nă ma. 
Lơm rim măng pơtho khan, rim CCB jơh pơtho khan ăn nă ma lơm lich sư pơjing, tơplah weng chiên thang đơng QĐND Viêt Nam, chương trinh thơĭ sư quôc phong an ninh adrĭng lư tơdrong băt lơm tơdrong đơng Đang, chinh sach phap luât đơng kơpal lơm pơjing kinh tê sa hôi, an ninh quôc phong.
Thoi qua rim măng pơđam bơl truyên thông jơh pơgop tơdrong giao duc ăn nă ma, pơgloh la đe adruh lơm tơdrong hưch hanh truyên thông kon kông, pran hok tơp, ren luyên, lâp thân, lâp nghiêp, pơgop tơdrong tơjung pơm apung the đak năr kang pơjing.
Minh kơpah tơdrong pơtho khan, krao akom, Hôi CCB hŭn ară pơnhôm jơră dêh trong glong tơjroh pơjing kinh tê, tơgum adrĭng tuk bơngot dơnuh lơm hôi viên weng nă ma kon tơring. 
Tơdrong pơgloh lơm trong glong tơjroh uĕi hŭn Vinh Thanh la pơjing vươn bri, vươn groi weng kia rong.
Pơgloh lơm trong glong anu ơĭ CCB Trân Văn Minh uĕi pơlĕi Ta Điêk, sa Vinh Hao. 
Sơnăm 2003, đơng rong xuât ngu sưt apung, bok khai phă 04 ha ta uĕi jê đak Ha Rơn jê hnam sư pơjing pơtăm đao, pơtăm kruôĭ chanh adrĭng kia rong
Tơdrong gia trai bi grông mălĕi rim sơnăm hơdơĭ ăn thu 'yŏk đơng 100 – 200 triêu đông.
Tơdrong thu 'yŏk đơng mô hinh tơgum lư hôi viên weng nă ma lơm pơlĕi truh hok tơp weng pơm boi pơgloh thu 'yŏk.
Qua 05 sơnăm pơm rim trong glong tơjroh CCB gương mâu, lơm tơring hŭn Vinh Thanh jơh boh lư gương CCB gương mâu lơm rim tơdrong weng ơĭ tơdrong apoh dêh lơm nă ma cham pơlĕi, pơgop tơdrong pơjăng lơm tơdrong tơjung pơm jư vĕi Đang, khul pơgơl, tơgum adrĭng pơjing kinh tê kơjung lơm tơdrong yă aûih, thoi noh pơgop tơdrong đâu tranh jơră tuk tôi pham weng rim tê nan sa hôi lơm tơring.
Lơm jơnang truh, Hôi CCB hŭn ling lang jơră dêh pơm rim trong glong "CCB gương mâu" pơtep ađring tơdrong chinh tri đơng cham pơlĕi, sư kơjung cung cô khôi đai đoan kêt kon kông, jư kơjăp quôc phong, an ninh, pơm dơnŏ gơning kơjăp đơng kơp uy, khul pơgơl weng kon tơring lơm tơdrong tơjung pơm weng pơjing apung.
Bơgê năr 09/01, Công an hŭn Vinh Thanh jơh pơlĕi tông kêt tơdrong Công an sơnăm 2019, pơnhroh tơdrong pơm sơnăm 2020
Truh dư weng pơgơl Hôi nghi ơĭ đ/c Đai ta Huynh Văn An – Pho giam đôc Công an tinh; uĕi hŭn ơĭ đ/c Hô Xuân Anh, TUV, Bĭ thư Hŭn uy; đ/c Lê Văn Đâu – Chu tich UBND hŭn
Sơnăm 2019, Công an hŭn Vinh Thanh jơh chu đông rôp kơjăp tơdrong, pơđam bơl đon ăn kơp uy, khul pơgơl, krao jăng ran tông hơp đơng đĭ đăng hê thông chinh tri weng nă ma kon tơring pơm hơgĕi tơdrong tơmăn tơl an ninh trât tư, tơdrong an ninh chinh tri, trât tư an toan sa hôi ling lang đĕi jư kơjăp, pơgơp tơdrong pơgloh ăn tơdrong pơjing kinh tê – sa hôi đơng cham pơlĕi
Lơm thu 'yŏk pơm tơdrong chuyên môn lơm sơnăm 2019, Công an hŭn jơh pơgơl pơnhroh đông bô rim tơdrong nghiêp vu, điêu tra, pơm ro 13/14 vu pơm glăi hinh sư adrĭng 25 đôi tương, đat ty lê 92,85%
Tơdrong tơgum, xư ly tô giac, tin bao lơm bơngai pơm glăi jơh tiêp 'yŏk 17 tin, tơgum 16/17 tin, dat ty lê 94,11%
Tơdrong phong dơt bơngai pơm glăi lơm kinh tê, ma tuy, môi trương đĕi kơjung pơnhroh, pơm đat thu 'yŏk
Đôi CSGT dech pơlĕi pơtho khan kon tơring pơm hơgĕi Luât an toan trong năm, trât tư văn minh đô thi; kơjung ngo hnhĕi, xư ly 1.131 trương hơp pơm glăi adrĭng ksô jên xư phat loi 336 triêu đông
Tơdrong cai cach hanh chinh ling lang đĕi pơnhroh pơm ơĭ thu 'yŏk
Minh kơpah noh, trong glong đĭ đăng nă ma jư vĕi an ninh the đak lơm tơring hŭn ling lang đĕi jơră dêh, pơnhôm lư kang bô, kon tơring rim cham pơlĕi adrĭng pơm, pơm kơjung jăng pran, tơdrong grông đơng kon tơring lơm tơdrongphong dơt, trân ap bơngai pơm glăi
Ling lang pơm ơĭ thu 'yŏk măng pơgloh tân công, trân ap, truy na bơngai pơm glăi, tơgum tơtam rim tơdrong glăi ơĭ lech lơm an ninh trât tư lơm cơ sơ; boh weng đâu tranh gơn ơĭ thu 'yŏk adrĭng rim loai tôi pham, pơm glăi vê sinh an toan đô sa, tông kua tơmam, tơmăn tơl trât tư an toan trong năm, phong dơt unh sa, đoh, tơmăn tơl an ninh rim dơnŏ sơhmanh, rim lê hôi sư kon tơring sơhmanh têt Canh Ty sơnăm 2020 alưng liêm
Măng mă anu, Công an tinh jơh ăn hla bơne ăn rim tơp thê weng kơdih ơkơu keh kong pơgloh tơdrong pơm sơnăm 2019
Yua pơm pơtep ơĭ thu 'yŏk rim chương trinh, dư an tơgum đơng kơpal, adrĭng tơdrong pơtho khan, krao akom nă ma kơdih kơjung lơm tơdrong yăl arih
Sơnăm 2019, tơdrong tuk bơngot dơnuh lơm tơring hŭn ling lang ơĭ lư tơplih pơjăng, tơdrog yăl arih weng nưih sơngưm đơng nă ma năr kang đĕi pôk xuôn
Truh atuch sơnăm 2019, lơm hŭn ơĭ 3.750 unh hnam dơnuh, 'yŏk ty lê 37,99%, tơïul 6,34% pơting adrĭng sơnăm adrol
Ơĭ đĕi thu 'yŏk noh, lơm sơnăm anu yuô ơu, hŭn Vinh Thanh jơh ơĭ lư tơdrong, kơ kach pơm trơ tro pơm tơplih kơ kơu long pơtăm, xem rong, ăn long, kon adrêch ơĭ giă tri kinh tê đuôĭ tơmưt pơm, tơgum nă ma pok xuôn thu 'yŏk
Thoi noh, hŭn cung pơlĕi rim lơp pơ tơp nghê, pơlĕi pơtho khan pôk xuôn tơdrong băt pơtăm long, kia rong, pơtho khan nă ma tơjung pơm rim tơdrong KHKT tơmưt choh jang, rim tơdrong tuk bơngot dơnuh ơĭ thu 'yŏk
Minh kơpah tơdrong tơgum nă ma đi dơnuh đơng pơjing tơdrong cham pơlĕi, kơp uy Đang, khul pơgơl, rim hôi đoan thê ară ngo hnhĕi truh tơdrong khai thac ơĭ thu 'yŏk rim chương trinh, dư an tơgum đơng kơpal
Minh ksô tơdrong adrĭng unh hnam dơnuh in: nguôn jên vĕi ưu đai; tơdrong pơ tơp nghe, tơgum tơdrong pơm, xuât khâu lao đông đĕi ngo hnhĕi
Rim tơdrong lơm tơïul dơnuh đĕi pơm đông bô, ơĭ thu 'yŏk, tơgum bơngai dơnuh năr kang alưng tơdrong yăl arih
Lơm sơnăm 2019, rim kơp Hôi nông dân jơh adrĭng rim nganh liên quan jơră dêh tơdrong pơtho khan, krao akom nă ma pơm hơgĕi rim tơdrong lơm tơplih kơ kơu kinh tê uĕi cham pơlĕi, tơplih kơ kơu long pơtăm, xem rong boi tơdrong adrĭng đơng hŭn
Pơjing anao weng pơjing kinh tê nông – lâm nghiêp, thuy san boi tơdrong choh jang hang hoa boi 3 tieåâu apung kinh tê trơ tro adrĭng rim Sa, thi trân
Đơng kơl sơnăm, Khul thương vu Hôi nông dân hŭn jơh pơgơl Hôi cơ sơ pơlĕi ăn nă ma đăng ky unh hnam nă ma choh jang, tech bơdro hơgĕi rim kơp, ơĭ 549 unh hnam nă ma đăng ky adrĭng pơm, đat 109% glong pơnhroh
Qua binh xet atuch sơnăm, ơĭ 288 unh hnam nă ma đat danh hiêu nă ma choh jang tech bơdro hơgĕi rim kơp, đat 115% glong pơnhroh. Lơm noh kơp Trung ương 03 unh hnam; kơp tinh 16 unh hnam; kơp hŭn 106 unh hnam weng kơp cơ sơ 163 unh hnam
Trong glong nă ma choh jang tech bơdro hơgĕi đĕi pơjing să uĕi rim kơp hôi
Boh ơĭ lư nưih pơgloh lơm rim tơdrong in: pơtăm long, kia rong, tech bơdro jit vu tông hơp, pơjing kinh tê gia trai năr kang pơjing in: pơtăm puôil ngô uĕi sa Vinh Thuân, Vinh Hao, Vinh Hoa, pơtăm amne uĕi sa Vinh Quang, Vinh Hoa weng rong ka uĕi sa Vinh Hao
Lư unh hnam bi thôi tơjroh choh jang tech bơdro hơgĕi mă ară pơm hơgĕi nưih sơngưm tương thân tương ai lơm nă ma in unh hnam bok Đinh Khuân, unh hnam yă Vo Thi Thu, unh hnam bok Đinh Xuân Lơĭ
Qua noh pơgop tơdrong tơgum tơdrong pơm boi thơĭ vu ăn loi 65 nă ma cham pơlĕi adrĭng thu 'yŏk 200 ơbơu/minh năr; pơtho khan kơ kach pơtăm, tơme rong rim loai long pơtămn loi 100 unh hnam; tơgum đơng jên weng đô nông nghiêp loi 230 triêu đông ăn 47 unh hnam nă ma. Pơgop Quy tơgum nă ma cham pơlĕi 02 triêu đông
Sư jơră ranh tơdrong muk tiêu kơpal the đak lơm tơjung pơm cham pơlĕi anao, jơnang anu yuô ơu, Đang uy, UBND sa Vinh Sơn jơh pơtho khan, krao akom nă ma pơjing trong glong "Adring ti tơjung pơm cham pơlĕi anao", krao rim tô chưk, kơdih ơkơu pơguo tơgum trong glong tơjung pơm cham pơlĕi anao
Qua ngo hnhĕi weng pơtho khan tơdrong đơng Chương trinh muk tiêu kơpal the đak tơjung pơm cham pơlĕi anao
Truh ahrĕi, sa Vinh Sơn jơh đat 5/19 tiêu chi in: TC1 – Quy hoach; TC4 – Điên; TC8 – Bưu điên; TC13 – Ty lê nă ma ơĭ tơdrong pơm dach weng TC19 – an ninh trât tư sa hôi
Sa Vinh Sơn ăn lech tơdrong prann keh kong tơdrong trong năm lơm thôn, pơlĕi; tơdrong thuy lơĭ lơm tơmăn đơng rim apung choh jang pơnhôm; tơjung pơm, cung cô weng pơjing tơdrong thiêt chê văn hoa, pôk xuôn tơdrong thu 'yŏk đĕi trong glong unh hnam văn hoa, pơlĕi văn hoa, jư vĕi weng pơjing tơdrong văn hoa kon kông, pơgơp tơdrong pơm tơdrong pơjing kinh tê sa hôi lơm tơring sa
Sư tơgum pôk xuôn tơdrong yăl arih ăn nă ma lơm pơlĕi, Lư sơnăm anu yuô ơu, Chi bô Lang 2, sa Vinh Thuân jơh pơnhôm pơgơl pơm đat chi tiêu nghi kuyêt rim sơnăm ăn lech weng đat đĕi lư thu 'yŏk pơjăng
Lơm noh, pơnhôm krao akom nă ma lơm pơlĕi pơjăng adrĭng pơm pơjing kinh tê lơm tơdrong choh jang nông nghiêp
Nă ma kon tơring jơh ăn tơmưt chohjang khoang 6,5 ha ba đak; 16 ha long đao; 4 ha long kumi; 150 ha long pơtăm rim loai
Đơng ơu, chep ăn nguôn thu 'yŏk đuôĭ ăn nă ma, ty lê unh hnam dơnuh tơjul rim sơnăm
Thu 'yŏk tinh jơnum kơl bơngai sơnăm 2019 đat 12 triêu đông/minh anu/minh sơnăm
Minh kơpah, Chi bô kung jơh pơgơl rim hôi, đoan thê lơm pơlĕi krao akom nă ma adrĭng pơm tơdrong tơjung pơm cham pơlĕi anao uĕi cham pơlĕi weng rim trong glong nai
Tơdrong an ninh trât tư lơm pơlĕi dech đĕi jư kơjăp, 100% unh hnam nă ma đat unh hnam văn hoa
Tơdrong yăl arih đơng nă ma bi thôi đĕi alưng loi
Anao ơu, Phong LĐ-TH&XH hŭn adrĭng MTTQ Viêt Nam hŭn pơlĕi nghiêm thu weng pơjao 02 to hnam uĕi ăn unh hnam nhong Đinh Văn Riu, uĕi pơlĕi O3 weng nhong Đinh Hiên uĕi pơlĕi K6, sa Vinh Kim
Anu la 2 unh hnam ơĭ hnam uĕi păk yua ami but pơm lech tơmưt khĕi 5/2019
Đĕi alê, hnam đĕi pơm boi kơ kach hnam san đơng sơ đơng nă ma kon kông, pơnil đĕi pơm đơng long, hnam atak ngoi adrĭng chđeh the khoang 24 m2, minh to hnam đĕi tơgum adrĭng ksô jên 40 triêu đơng đơng nguôn jên Cưu trơ đơng hŭn
Tơdrong tơgum pơm hnam ăn nă ma yua thiên tai, unh sa pơm lech jơh ăn boh đĕi tơdrong ngo hnhĕi, tơgum tơtam đơng khul pơgơl cham pơlĕi, sư pơm tơdrong ăn rim unh hnam ơĭ dơnŏ uĕi tơmăn tơl, alưng tơdrong yălarih
Bơgê năr 08/01, Công ty TNHH MTV Biossed Viêt Nam jơh truh tơmang weng ăn bô thiêt bi sơhmanh thoi le: ghê xich đu, kông bâp bênh… tri gia 12 triêu đông ăn Trương mâu giao sa Vinh Sơn
Trương mâu giao sa Vinh Sơn la minh lơm rim điêm trương ară lư hrat tơnap đơng hŭn Vinh Thanh, bi ơĭ duh lơm trang bi, đô hok tơp, trong năm ară hrat tơnap
Xuât phat đơng tơdrong asong, amem mơnat, hla ară klôm hla hyah, rim đô qua amem đơng Công ty TNHH MTV Biossed Viêt Nam jơh pơgop tơdrong pơtho khan bơngai pơ tơp pơtho weng hok sinh truh trương sư pơ tơp hơgĕi – hok hơgĕi
Ơĭ măng năm piêu sa apung kông Vinh Sơn, hŭn Vinh Thanh, nhơn jơh boh đĕi tơdrong hưch hanh đơng lư nă ma lơm to trong năm anao să alưng
Tuyên trong ĐT 637 đoan qua sa Vinh Sơn anao đĕi, sưa chưa, pôk xuôn, pơlĕi să weng tơtam keh kong weng ăn tơmưt chă yuô adrol Têt nguyên đan pơm ăn nă ma uĕi ơu ơĭ piêu tơdrong hưch hanh anao jơnang têt truh
Phong sư thu thanh đơng Xuân Dung pơtho khan truh tơdrong hưch hanh đơng nă ma lơm to trong anao
Rim năr anu, Cty TNHH Thanh Tuân atung keh kong rim tơdrong atuch kông trinh sưa chưa, pôk xuôn, pơlĕi să tuyên trong ĐT 637 đoan km 58 truh km 62 adrĭng pơting ksô jên tơgum loi 9 ty đông
Măt trong đĕi pơlĕi să đơng 3,5m kơjung 5,5m weng đĕi tơplih đơng lơp bê tông anao pơm ăn trong boh alưng weng să loi
Sư tơmăn tơl tiên đô kông trinh, Cty jơh krao piêu bơngai, thiêt bi sư kông trinh keh kong trơ tro jơnang
Bok Bui Minh Văn – Pho giam đoác Cty TNHH Thanh Tuân, hŭn Vinh Thanh
Tuyên trong ĐT 637 Vinh Thanh năm Vinh Sơn đĕi tơgum pơm đơng sơnăm 2002
Đơng rong lư sơnăm chă yuô jơh hư đi, lư đoan trong pơm hrat tơnap ăn tơdrong năm, chep chơ đô đơng nă ma
Nhong Nguyên Tuyên Nên, tiêu thương uĕi thi trân Vinh Thanh la bơngai tech bơdro ken
Rim năr nhong hơdơĭ chơ đô đơng thi trân xuôn Vinh Sơnư tech ăn nă ma
Đơng ahrĕi, rim hrat tơnap lơm trong năm xuôn apung kông jơh tơjul lư jơnang trong năm đĕi pôk xuôn sưa chưa
Hưch pơgloh la rim nă ma uĕi sa Vinh Sơn, pơgloh la jơnang trong năm anao đĕi keh kong wengăn tơmưt chă yuô lơm măng Têt anu
Trong năm alưng pơlĕi tơdrong ăn nă ma apung kông anu giao thương hang hoa, pơjing choh jang weng pôk xuôn tơdrong yăl arih
Bok Đinh Văn Lơm – Nă ma pơlĕi K2, sa Vinh Sơn, hŭn Vinh Thanh tơja tơdrong hưch hanh đơng okơu in đơng rong ơu
Ơĭ tơdrong khan, rim kông trinh ha tâng tơgum pơjing kinh tê sa hôi uĕi hŭn Vinh Thanh lơm jơnang anu yuô ơu jơh pơm tơplih trong măt cham pơlĕi, apung kông, pơgop tơdrong giao thương, trong năm alưng weng tơdrong yăl arih đơng nă ma đĕi tơmăn tơl loi
Đơng noh, nă ma piêu lui tơmưt rim tơdrong Đơng Đang weng Kơpal, alưng pơjing kinh tê sa hôi uĕi cham pơlĕi
Yua anh hương but ksô 5 lơ̆m tơring hŭn Vinh Thanh, lơ̆m kơmăng 'năr 30/10 jơh ơĭ ami grông pơtêp adrĭng kyal dêh
'Boi pơtho khan đơ̆ng Khul pơgơl phong dơt thiên tai weng chă cưu nan hŭn, dơnŏ sa Vinh Hoa ơĭ 01 tŏ hnam păk, dơnŏ Vinh Sơn kyal pơm hư 01 hnam lươĭ weng hư 500m2 hla nhêm
Ami weng kyal grông jơh pơm hư đĭ 05 hecta 'ba weng 'long pơtăm nai đơ̆ng nă ma
Lơ̆m tuyê̆n trong klŏng Đinh Binh, minh ksô đoan trong hlih măi taluy âm, lư 'long păk uĕi lưk trong pơm hrat tơnap ăn nă ma năm lưk trong
Bơgê 'năr 31/10, Chu tich UBND hŭn đ/c Lê Văn Đâu jơh ơĭ măng năm ngŏ hnhĕi tơdrong hiong hiơt yua but ksô 5 dơnŏ sa Vinh Kim weng sa Vinh Sơn
Ami kơmăng 'năr 30/10 pơtêp adrĭng kyal grông jơh pơm lư 'long grông păk lơ̆m tuyê̆n trong ĐT 637 năm Vinh Sơn weng tuyê̆n trong klŏng Đinh Binh ĐH33, minh ksô đoan trong jê̆ klŏng hlih, pơm ăch tăc lư tuyê̆n trong năm lơ̆m tơring hŭn
Qua ngŏ hnhĕi, Chu tich UBND hŭn jơh pơgơl rim đơn vi pơnhroh ranh rim tơdrong khăk phŭk, pơnhôm bơngai cưa, căt, don rim 'long grông păk lưk trong
Truh 11 giơ, đĭ đăng rim tuyê̆n trong năm lơ̆m tơring hŭn jơh đĕi năm alưng
Adring 'noh, hŭn jơh krao akŏm lưk lương tơgŭm nă ma khôi phŭk hnam hư sư ơĭ dơnŏ uĕi tam thơĭ
Ksơ 'năr 29/10, UBND hŭn Vinh Thanh pơlĕi tông kêt choh jang nông nghiêp sơnăm 2019 weng pơnhroh glong pơnhroh choh jang vŭ Đông Xuân sơnăm 2019–2020
Phŏ chu tich UBND hŭn, đ/c Bui Tân thanh pơgơl Hôi nghi
Sơnăm 2018, pơting chđeh teh 'ba sơnăm 2018 đơ̆ng hŭn la 2.370,9 ha, thu 'yŏk ươ̆k đat 57 ta/ha, san lương 13.513 tân
Tơdrong jư vĕi 'long pơtăm, thŭ y đĕi ngŏ hnhĕi, tơdrong ngŏ hnhĕi dư tĭnh dư băo, phong dơt jĭt jĭ đĕi pơm tơtam, ơĭ thu 'yŏk, bĭ sư jơrông jĭ pơm glăi lơ̆m choh jang
Sư pơm thăng lơĭ choh jang vŭ Đông Xuân sơnăm 2019 – 2020, UBND hŭn Vinh Thanh pơtho khan rim Sa, thi trân pơnhôm thu 'yŏk ranh lơ̆m chđeh teh 'ba mua sư jơră ranh tơdrong pơm glong pơnhroh choh jang Đông xuân, thoi 'noh pơm hơgĕi rim tơdrong phong dơt bơngot tơnghiêt, jĭt jĭ ăn tơpul xem rong
Jơră dêh tơdrong tơjung pơm KHKT tơmưt choh jang sư kơjung tơdrong chă yuô teh, kơjung giă tri choh jang nông nghiêp lơ̆m minh đơn vi chđeh teh pơm, keh kong thăng lơĭ rim tơdrong glong pơnhroh choh jang vu đông xuân sơnăm 2019 – 2020
Pơđam 'bơl atŭch hôi nghi, Phŏ chu tich UBND hŭn, đ/c Bui Tân Thanh pơkă nganh nông nghiêp weng rim cham pơlĕi pơnhôm ngŏ hnhĕi tơplih plênh weng rim tơdrong pơm glăi truh choh jang sư pơđam 'bơl đon UBND hŭn ơĭ tơdrong pơgơl; gô đêch duh rim đô măy mŏk, phân 'bŏn, bơgang jư vĕi 'long pơtăm, adrêch 'long pơtăm, xem rong… sư pơgơl, pơlĕi choh jang jê̆ adrĭng tơdrong thưk tiên
Ling lang pơnhroh pơm hơgĕi rim tơdrong tơgŭm đơ̆ng Trung ương, đơ̆ng tinh, đơ̆ng doanh nghiêp lơ̆m tơgŭm pơjing choh jang nông nghiêp tơmăn tơl thu 'yŏk
Kjung pơgơl pôk xuôn thu 'yŏk tơkan kơ kơ̆u 'long pơtăm mua vŭ; pơnhôm tơplih chđeh teh choh jang 'ba 'bĭa thu 'yŏk tơkan choh jang 'long pơtăm nai ơĭ thu 'yŏk kinh tê đuuôĭ loi weng ling lang pơm tơplih 03 vŭ 'ba/ minh sơnăm tơkan 02 vŭ 'ba/minh sơnăm sa chăc
Jơră dêh tơjung pơm rim KHKT lơ̆m choh jang pơtăm 'long, kĭa rong, lâm nghiêp, thuy san, chrŭh đak khoa hŏk lơ̆m choh jang; pơm hơgĕi tơdrong phong dơt jĭt jĭ 'long pơtăm, xem rong; ngŏ hnhĕi thu 'yŏk choh jang weng tơmăn tơl kơjăp
Kjung ngŏ hnhĕi jư vĕi bri, ngŏ hnhĕi nguôn lơĭ thuy san weng rim kông trinh thuy lơĭ
Pơlơk pơm hơgĕi tơdrong ngŏ hnhĕi, giam sat rim tơdrong pơm choh jang têch bơdro adrêch 'long pơtăm, đô nông nghiêp, phân 'bŏn, bơgang jư vĕi 'long pơtăm, đô sa kĭa rong, bơgang thŭ y
Chu đông ưng phŏ adrĭng tơdrong tơplih plênh, thiên tai ơĭ tơdrong pơm glăi 'năr kang kơjung; pơnhroh rim tơdrong phong dơt ami but, ngŏ hnhĕi kơjăp tơplih plênh sư ơĭ tơdrong pơgơl ưng phŏ, khăc phŭk tơtam hiong hiơt đưng rŏng măng ami but; pơlĕi choh jang vŭ Đông Xuân sơnăm 2019 – 2020 đat weng blung adrol tơdrong glong pơnhroh ăn lêch
Lơ̆m 3 khĕi atŭch sơnăm 2019, Hat kiêm lâm hŭn ling lang pơgơl kiêm lâm ngŏ hnhĕi cham pơlĕi adrĭng lưk lương jư vĕi bri uĕi Sa, rim đơn vi chu bri jơră ranh tơdrong năm ngŏ hnhĕi, ra soat, xac đinh ranh giơĭ tơ̆k pơ̆k mil adrĭng bri, ve sơ đô ranh giơĭ, pơm tơdrong pơtho khan chu mil kyê cam kêt bĭ tơgăl tơmưt bri
Minh kơpah 'noh, kơjung tơdrong ngŏ hnhĕi, gơ̆n rim apung pơgloh phă bri, tơgăl 'biên bri bĭ sư kơjung kung in chđeh teh đĕi koh phă sư kơdih tăi sinh bri nă ma bĭ đĕi pơm sa lơ̆m chđeh teh glăi
Ngŏ hnhĕi kơjăp tơdrong chêp chơ 'long glăi lơ̆m rim tuyê̆n trong, pơgloh la rim tuyê̆n trong pơgloh
Jơră dêh ngŏ hnhĕi jư vĕi bri weng ngŏ hnhĕi lâm san uĕi rim tram, chôt lơ̆m bri weng tuyê̆n trong jê̆ adrĭng sư gơ̆n ơĭ thu 'yŏk tơdrong khai thac, chêp chơ uĕi rim apung hrat tơnap
Ksơ̆ 'năr 30/10, TT GDTX hŭn Vinh Thanh pơlĕi 'bê̆ giang lơ̆p pơtơ̆p nghê rong weng phong dơt jĭ ăn yêr sơnăm 2019
Lơ̆m jơnang 03 khĕi, 35 hôi viên la nă ma Hôi nông dân weng đoan viên đe adruh tơdăm sa Vinh Hiêp đĕi pơtho khan rim tơdrong băt lơ̆m tơdrong rong yêr kông nghiêp, yêr đeh, yêr tơhnglăih weng âp ktêp yêr; rim tơdrong jĭ, tơdrong chuân đoan weng tri jĭ ăn yêr
Qua 'noh tơgŭm ăn nă ma cham pơlĕi rim tơdrong băt lơ̆m nghê nghiêp sư pơgŏp tơdrong ăn nă ma ơĭ tơdrong pơm, thu 'yŏk alưng, duy tri tơdrong yăl arih, tơplih nganh nghê, pơm trŏ 'boi tơdrong đơ̆ng Đang weng kơpal
Atŭch măng hŏk, 100% nă ma đĕi kơ̆p chưng chi nghê
Ksơ̆ 'năr 30/10, Cty xăng jơ̆u Binh Đinh adrĭng Viên kiêm sat nhân dân hŭn Vinh Thanh pơlĕi nghiêm thu weng 'ban jao hnam tinh nghia ăn ŭnh hnam yă Pham Thi Xuan, uĕi thôn Đinh Tri, sa Vinh hao
Yă Pham thi Xuân uĕi lơ̆m kơbră ŭnh hnam hương tơdrong chinh sach adrĭng thân nhân liêt si ơĭ hnam uĕi đơn sơ
Hnam đĕi pơm tơmưt khoang khĕi 7/2019. Qua loi 3 khĕi pơnhroh pơm truh ahrĕi jơh keh kong
Hnam pơm kơ̆p 4 adrĭng chđeh teh khoang 60m2
Pơting ksô jên pơm jê̆ 200 triêu đông
Lơ̆m 'noh, Cty xăng jơ̆u Binh Đinh tơgŭm 50 triêu đông, Viên kiêm sat nhân dân hŭn Vinh Thanh tơgŭm 10 triêu đông, ksô ară ŭnh hnam pơgŏp
Dơnŏ măng lê, rim đơn vi Viên kiêm sat nhân dân tinh, Cty xăng jơ̆u Binh Đinh, Viên kiêm sat nhân dân hŭn kung jơh ăn lư phân qua ăn ŭnh hnam yă Xuân, anu la rim đô chă yuô tơpă sư tơgŭm tơdrong yăl arih
Trung tâm y tê hŭn Vinh Thanh anao tiêp 'yŏk 2.900 'bô test chuân đoan ranh grŭn tơnghiêt đơ̆ng Dư an sang kiê̆n khu vưc gơ̆n weng loai trư grŭn tơnghiêt khang bơgang Ac-si-min tơgum
In 'noh đơ̆ng kơl sơnăm truh ahrĕi, hŭn Vinh Thanh jơh 'yŏk pơting 4.900 'bô
Lơ̆m cơ sơ ksô lương đĕi tơgŭm ăn hŭn, Trung tâm y tê hŭn kung jơh tơgŭm ăn Tram y tê rim Sa, thi trân sư pơm tơdrong chuân đoan, 'boh lêch weng phong dơt jĭ grŭn tơnghiêt ăn nă ma
Minh kơpah, lơ̆m dư an, đơ̆ng kơl sơnăm truh ahrĕi, Trung tâm y tê hŭn kung jơh 'yŏk weng kơ̆p tơgŭm 5.300 tŏ mung đôi tâm bơgang phong dơt sơhmêch căp ăn nă ma rim Sa, thi trân lơ̆m tơring hŭn sư phong dơt jĭ grŭn tơnghiêt
'Năr 29/10, dơnŏ măng Toa hinh sư xet xư sơ thâm, TAND tinh Binh Đinh jơh tuyên Phat 'bok Đinh Đit, 74 sơnăm uĕi sa Vinh Kim 04 sơnăm tu yua tôi "Tang trư, chă yuô glăi vu khi quân dung" pơm lêch hâu qua pơgloh. Lơ̆m tơdrong dân sư, TAND tinh khan bŏk Đit phai bôi thương ăn nan nhân jê̆ 126 triêu đông
'Boi căo trang, tơmưt khoang 6 giơ 30 phut 'năr 4/4/2019, 'bŏk Đit chêp tĭa phao cacbin weng 07 gêr đan năm minh anu truh apung bri jê̆ hnam sư ngŏ chơ đong
Lơ̆m jơnang uĕi pơdơĭ, 'bŏk Đit jơh ăn đan tơmưt phao sư gô pră đâk dăch truh phă 'long plĕi
Jơnang anu, 'bŏk Đit 'boh lơ̆m kơtum 'long adrol măt khang 10m ruh ruh, atac 'noh la đâk kơna 'bŏk 'yŏk phao prăh
Đưng rŏng prăh, kơpăng bơl bơngai, 'bŏk Đit kơdơ̆u truh thoi 'boh 'bŏk Đinh Trơ̆, 46 sơnăm uĕi adrĭng pơlĕi atung 'bich lưk teh lơ̆m tinh trang dơnŏ vai kơma trŏ đan lêch pham
Đưng rŏng 'noh, 'bŏk Đit krao ŭnh hnam đơ̆ng 'bŏk Trơ̆ truh tơgŭm chêp năm truh bênh viên câp cưu
Thoi đĕi chưa lư dơnŏ, mălĕi yua dơnŏ đan prăh xuyên phôi, pơm tôn thương côt sông kơna 'bŏk Trơ̆ jơh jơh liêt, dơnŏ đan prăh hoai tư, thương tich ty lê 93%
Đĕi alê̆, sơnăm 1963, 'bŏk Đit ơĭ tơmưt lưk lương du kich sa Vinh Kim kơna đĕi khul pơgơl cham pơlĕi pơjao minh tŏ phao cacbin sư pơm nhiêm vu
Truh sơnăm 1975, đưng rŏng teh đak thông nhât, UBND sa Vinh Kim pơtho khan pơjao nôp ăn rim loai vu khi sư xư ly 'boi quy đinh mălĕi 'bok Đit bĭ châp hanh, anguôn phao sư pră xem bri
Sư tơgŭm nă ma nông dân pơjing kinh tê ŭnh hnam, jơnang anu yuô ơ̆u, Hôi nông dân sa Vinh Hoa jơh tranh thu khai thac rim nguôn jên vĕi ưu đai, nguôn jên Quy tơgŭm nông dân sư tơgŭm ăn lư ŭnh hnam nă ma lơ̆m tơring sa đĕi vĕi jên pơjing choh jang, pơtăm 'long, kia rong, chêp ăn thu 'yŏk
Truh ahrĕi, pơting nguôn jên Quy tơgŭm nông dân sa vinh Hoa krao akŏm đĕi loi 68 triêu đông, kơdih 9 khĕi kơl sơnăm 2019, jơh krao akŏm đĕi 9 triêu đông, đat 100% glong pơnhroh
Đơ̆ng nguôn jên anu, adrĭng nguôn jên tơgŭm đơ̆ng tinh, đơ̆ng hŭn, truh ahrĕi, Hôi nông dân sa Vinh Hoa jơh pơm thu tŭk giai ngân 3 dư an kĭa rong ăn 21 ŭnh hnam vĕi adrĭng pơting ksô jên la 384 triêu đông sư tơgŭm rong lơmo đeh
Minh kơpah, sư pơm nguôn jên ăn nă ma pơlĕi să choh jang, truh ahrĕi, Hôi jơh uĕi lêch tĭn châp adrĭng NHCSXH hŭn tơgŭm ăn 324 nă ma đĕi vĕi loi 11 ty đông sư pơjing kinh tê
Minh kơpah 'noh, Hôi ară krao akŏm nă ma adrĭng pơm rim lơ̆p pơtho khan lơ̆m pơtruh KHKT lơ̆m pơtăm 'long, kĭa rong; rim tơdrong phong dơt jĭt jĭ ăn tơpul xem rong… yua rim nganh, rim kơ̆p pơlĕi
Tơdrong tơgŭm giai ngân nguôn jên anu, rim tơdrong tơgŭm nhu câu jên ăn nă ma, pơgloh la adrĭng rim ŭnh hnam nă ma ơĭ tơdrong hrat tơnap
Qua ngŏ hnhĕi, rim ŭnh hnam vĕi jên chă yuô trơ trŏ tơdrong, chêp ăn thu 'yŏk kinh tê
Pơgŏp tơdrong kơjung thu 'yŏk ăn ŭnh hnam
Pơgloh in ŭnh hnam 'bŏk Ha Văn Phu, Vŭ Văn Đoat, Nguyên Văn Meïo uĕi thôn M8, Đinh Miên thôn M9
Yua đĕi vĕi jên, đĕi tơgŭm tơdrong băt, nă ma nông dân sa Vinh Hoa jơh khinh chă băt, hŏk hoi kơ kach pơm sa anao; pơjăng pơm choh jang, khinh ăn tơmưt lư adrêch 'long, kon ơĭ thu 'yŏk dêh tơmưt pơtăm, kĭa rong, jơră dêh tơplih cơ câu 'long pơtăm, xem rong sư pôk xuôn thu 'yŏk
Lư mô hinh kinh tê đơ̆ng nă ma ling lang pơjing thu 'yŏk, chêp ăn nguôn thu 'yŏk ăn ŭnh hnam
Đĕi alê̆, lơ̆m sơnăm 2019, pơm trong glong nông dân tơjroh choh jang têch bơdro hơgĕi, đoan kêt tơgŭm adrĭng pơm bơdrong weng tơjul dơnuh kơjăp lơ̆m tơring Sa, ơĭ 49 ŭnh hnam đăng ky weng đat danh hiêu choh jang têch bơdro hơgĕi rim kơ̆p
'Năr 27.11, văn phong điêu phôi tơdrong tơjung pơm cham pơlĕi anao tinh Binh Đinh pơlĕi pơtho khan tơgum pôk xuôn tơdrong pơm tơdrong tơjung pơm cham pơlĕi anao ăn đôi ngu kang bô thôn đơng hŭn Vinh Thanh.
Adring pơm lơp pơtho khan, rim kang bô thôn đơng rim sa lơm hŭn jơh đĕi pơtho khan rim tơdrong kơ ban lơm rim văn ban pơgơl đơng Trung ương weng đơng tinh lơm Chương trinh muk tiêu kơpal the đak tơjung pơm cham pơlĕi anao;
Glong pơnhroh pơnhroh đê an pơjing 15.000 hơp tac Sa, pơtho khan pơm chương trinh minh sa minh san phâm jơnang 2018 – 2020 weng rim tơdrong lơm jư vĕi môi trương cham pơlĕi; tơplih anao, pôk xuôn thu 'yŏk rim tơdrong pơlĕi choh jang uĕi cham pơlĕi.
Qua lơp pơtho khan sư tơgum ăn đôi ngu kang bô cơ sơ pơm tơdrong tơjung pơm cham pơlĕi anao băt duh, tơtam pơgol đơng Trung ương, đơng tinh liên quan truh tơdrong tơjung pơm cham pơlĕi anao.
Qua pơthokhan đơng Sơ nông nghiêp weng pơjing cham pơlĕi tinh Binh Đinh weng đĕi Tâp đoan Central Group Viêtnam weng Chương trinh sinh kê ăn công đông châp thuân, năr 21 weng 22.11.2019
Trunng tâm pơjing cham pơlĕi mĭn trung đơng Trương đai hok nông – lâm Hŭ jơh pơlĕi lơp pơtho khan ăn nhom trương weng rim nă ma kơtum adrĭng tơdrong kơ wă pơtăm hla nhem an toan sa Vinh Sơn.
Qua lơp pơtho khan, rim nă ma đĕi tơgum rim tơdrong băt lơm nguyên tăc, kơ kach pơm weng keh kong tơdrong pơm, rim tơdrong pơm gkong pơnhroh choh jang; glong pơnhroh pơm đơng tô, nhom; lơm noh ngo hnhĕi tơdrong pơm đĕi glong pơnhroh choh jang đơng rim nă ma lơm kơtum pơtep adrĭng glong pơnhroh tiêu thu đô pơm lech.
Adring tơdrong pơtho khan đơng bơngai pơ tơp pơtho bưa pơtho khan adrĭng thưk hanh weng pơđam bơl jơh pơm lech tơdrong pơgloh weng hlău băt lơm hok tơp, chep ăn lư tơdrong băt ăn nă ma pơtăm hla nhem.
Lơm sơnăm 2019, đơng nguôn jên rim Chương trinh muk tiêu kơpal the đak, sa Vinh Kim jơh ruôt long, kon adrêch, pơtruh kơ kach rong pơtăm, pơtho khan nă ma lơm sa pơm lư mô hinh choh jang anao chep ăn thu 'yŏk kinh tê đuôĭ sư kơjung thu 'yŏk kinh tê unh hnam, pơgop tơdrong tơjul dơnuh kơjăp.
Lơm noh, sa jơh pơgơl chă yuô ơĭ thu 'yŏk Dư an pơjing choh jang liên kêt boi chuoãi giă tri đơng cung ưng vât tư, jit vu trong mưt pơtep adrĭng tiêu thu lơ mo asech đĕi pơnhroh dơnŏ thôn O3, Đăk Tral, Kông tru adrĭng pơting 12 to.
Minh kơpah, sa kung jơh pơnhroh pơm dư an pơtăm anao 55,4 ha bri pơtăm dư an JICA 2 ăn 50 unh hnam uĕi thôn O5, mô hinh kia rong yer ăn 21 unh hnam uĕi pơlĕi K6 weng O5.
Minh kơpah, sa jơh adrĭng Trung tâm giao duc nghê nghiêp hŭn Vinh Thanh, Phong lao đông thương binh weng sa hôi hŭn pơlĕi 02 lơp pơ tơp nghê pơtăm keo, bach đan pơm nguyên liêu, ơĭ loi 70 nă ma adrĭng pơm.
Lư sơnăm anu yuô ơu, hŭn Vinh Thanh pơjăng pơm tơdrong giao khoan ăn rim đơn vi, unh hnam, nă ma cham pơlĕi ngo hnhĕi, jư vĕi bri phong hô, bri đăc jung, pơgop tơdrong jư vĕi tai nguyên bri.
Adring loi 51.886 ha the ơĭ bri, lơm noh ơĭ loi 46.685,9 ha bri kơdrĭng, hŭn Vinh Thanh lơm jơnang anu yuô ơu la cham pơlĕi pơm hơgĕi tơdrong giao khoan ngo hnhĕi, jư vĕi bri adrĭng chđeh the giao khoan loi 25.931 ha bri ăn 07 tơp thê, 30 công đông thôn weng 2.084 unh hnam jư vĕi, chăp ăn thu 'yŏk tơpă.
Wă đi nă ma 'yŏk khoan bri la nă ma kon kông, tơdrong yăl arih ară hrat tơnap.
Yua pơm tơdrong giao khoan jư vĕi bri, nă ma ơĭ piêu minh khoan thu 'yŏk jơnang adrĭng ti jư bri.
Tơdrong giao khoan ăn nă ma, công đông ngo hnhĕi, jư vĕi bri, khoan rong tai sinh bri lơm rim cham pơlĕi jơh chep ăn lư thu 'yŏk, pơgop tơdrong kơjung tơdrong liên kêt lơm nă ma adrĭng chu bri weng nganh chưk năng lơm tơdrong jư vĕi weng pơjing bri kơjăp.
Tơm Kuyêt đinh ksô 71 đơng Thu tương chinh phu lơm tơgum rim hŭn dơnuh jơră dêh xuât khâu lao đông, pơgop tơdrong tơjul dơnuh kơjăp jơnang 2009 – 2020.
Đơng kơl sơnăm 2019 truh ahrĕi, hŭn Vinh Thanh ơĭ 24 nă ma năm pơm biêk ơĭ thơĭ han uĕi đak nai, đat 160% glong pơnhroh, blung adrol 60% pơting adrĭng tơdrong pơjao.
Lơm noh ơĭ 15 nă ma jơh vĕi jên đơng NHCSXH hŭn adrĭng ksô jên 01 ty 437 triêu đông.
Đĕi alê, nă ma lơm tơring pơgloh xuât khâu pơm biêk lư pơgloh uĕi Nhât Ban, Đai Loan, han Quôc.
Cham pơlĕi ơĭ ksô nă ma adrĭng pơm xuât khâu lao đông lư pơgloh pơnhôm uĕi rim sa: Vinh Thinh, Vinh Quang, Vinh Hiêp weng Vinh Hao.
Đĕi alê, jơnang anu yuô ơu, hŭn Vinh Thah ơh pơgơl rim nganh, hôi, đoan thê, rim Sa, thi trân lơm hŭn pơjăng jơră dêh tơdrong pơtho khan, krao akom nă ma adrĭng năm xuât khâu lao đông sư kơjung thu 'yŏk, tuk bơngot dơnuh.
'Năr 26.11, hŭn Vinh Thanh jơh tơgum 60.135 kg phê tơgum ăn nă maowi the ba bi choh jang yua to phang vu He thu sơnăm 2019 ăn 05 sa lơm tơring hŭn boi Kuyêt đinh ksô 4149 đơng Chu tich UBND tinh lơm tơdrong tơgum phê đơng nguôn tơgum đơng Trung ương sư tơgum ăn unh hnam ơĭ the ba bi choh jang yua to phang vu he thu sơnăm 2019.
Boi noh, sa Vinh Thuân đĕi tơgum 14.580 kg phê; Vinh Hoa 19.095 kg; Vinh Hao 1.140 kg; Vinh Sơn 21.780 kg weng sa Vinh Kim 3.540 kg.
Đĕi alê, nă ma đĕi tơgum phê la rim unh hnam ơĭ the ba bi choh jang yua to phang vu He thu sơnăm 2019, adrĭng mưk tơgum la 15kg phê /minh bơngai /minh khĕi.
Chu tich UBND hŭn pơkă rim cham pơlĕi 'yŏk weng pơnhroh kơp tơtam phê tơgum ăn nă ma, tơmăn tơl tro bơngai,sư tơgum tơtam hrat tơnap lơm lương thưc ăn rim unh hnam lơm rim cham pơlĕi
Hŭn Vinh Thanh anao ăn lech Kuyêt đinh lơm tơdrong phê duyêt danh sach unh hnam dơnuh, unh hnam jê dơnuh sơnăm 2019 lơm tơring hŭn.
Boi noh, qua thu 'yŏk ngo hnhĕi ra soat unh hnam dơnuh đơng rim cham pơlĕi sơnăm 2019, ksô unh hnam dơnuh lơm tơring hŭn Vinh Thanh la 3.750 unh hnam adrĭng 12.841 nhân khâu, 'yŏk ty lê 37,99%, tơjul 6,34% pơting adrĭng sơnăm 2018.
Lơm noh, unh hnam la nă ma kon kông la 1.405 unh hnam, 'yŏk ty lê 37,5%.
Minh kơpah, hŭn kung jơh phê duyê dan sach unh hnam jê dơnuh sơnăm 2019 la 1.237 unh hnam, 'yŏk ty lê 12,53%, tơjul 0,82% pơting adrĭng kung ky.
Lơm tơdrong ksô unh hnam, bơngai đĕi phê duyêt, UBND hŭn pơkă rim nganh, cham pơlĕi wă pơnhroh pơm rim tơdrong ăn unh hnam dơnuh, unh hnam jê dơnuh tơmăn tơl boi quy đinh.
Minh kơpah tơdrong pơtho khan krao akom, Hôi CCB hŭn lơm jơnang anu yuô ơu ară pơnhôm jơră dêh trong glong tơjroh pơjing kinh tê, tơgum adrĭng tuk bơngot dơnuh lơm hôi viên weng nă ma kon tơring.
Tơdrong pơgloh lơm trong glong tơjroh uĕi hŭn Vinh Thanh la pơjing vươn bri, vươn groi weng kia rong nhung, lơ mo.
Pơgloh lơm trong glong anu ơĭ CCB Trân Văn Minh uĕi pơlĕi Ta Điêk, sa Vinh hao.
Sơnăm 2003, đơng rong xuât ngu sư apung, bok pơm 04 ha uĕi jê đak ha Rơn jê hnam sư pơjing pơtăm đao, pơtăm kruôĭ chanh adrĭng kia rong.
Thoi quy mô gia trai bi grông mălĕi minh sơnăm hơdơĭ ăn thu 'yŏk đơng 100 – 200 triêu đông.
Thanh kông đơng mô hinh tơgum lư hôi viên weng nă ma lơm pơlĕi truh hok tơp weng pơm boi pơgloh keh kong.
Qua 05 sơnăm pơm rim trong glong tơjroh CCB gương mâu, lơm tơring hŭn Vinh Thanh jơh boh lech lư gương CCB gương mâu lơm rim tơdrong weng ơĭ tơdrong apoh dêh lơm nă ma cham pơlĕi, pơgop tơdrong pơjăng lơm tơdrong tơjung pơm weng jư vĕi Đang, khul pơgơl, tơgum adrĭng pơjing kinh tê kơjung lơm tơdrong yăl arih, thoi noh pơgop tơdrong đâu tranh jơră tuk bơngai pơm glăi weng rim tê nan sa hôi lơm cham pơlĕi.
Lư sơnăm anu yuô ơu, Hôi nông dân sa Vinh Thuân dech chu đông adrĭng Hôi phu nư, Đoan thanh niên, Hôi CCB pơtho khan, krao akom kang bô, nă ma pơjăng pơm tơdrong jư vĕi môi trương, ngo noh la tơdrong pơgloh đơng tô chưk Hôi lơm trong glong tơjroh tơjung pơm cham pơlĕi anao.
Rim sơnăm, hôi nông dân sa Vinh Thuân chu đông pơm glong pơnhroh pơtho khan lơm jư vĕi môi trương trơ tro adrĭng tơdrong đơng cham pơlĕi, thoi noh phân kông kang bô trưk tiêp ngo hnhĕi weng pơlĕi rim tơdrong jư vĕi tai nguyên weng môi trương.
Hôi nông dân sa adrĭng kơp uy, khul pơgơl cham pơlĕi pơlĕi lư tơdrong pơm in: hương ưng Tuân lê quôc gia đak sach weng vê sinh môi trương, Năr Đak thê giơĭ, năr môi trương thê giơĭ, Chiên jit pơm ăn thê gioi sach loi boi tơdrong rim sơnăm.
Pơgơl, pơtho khan rim chi hôi tơjung pơm glong pơnhroh, pơđam bơl đon adrĭng kơp uy, khul pơgơl weng adrĭng rim ban, nganh lơm cham pơlĕi pơlĕi rim tơdrong pơm in: đông loat lech quân pơm tơdrong sôi nôi lơm hôi viên weng nă ma cham pơlĕi adrĭng pơm jư vĕi môi trương, jư vĕi đa dang sinh hok, pơm ăn kanh quan môi trương cham pơlĕi kse, uôil iêl alưng liêm.
Thu 'yŏk nă ma nông dân jơh pơjăng hương ưng weng pơm ơĭ thu 'yŏk lư mô hinh điêm lơm jư vĕi môi trương cham pơlĕi, cu thê:
Mô hih bơngai bă trach nhiêm; mô hinh pôk xuôn tơdrong thu 'yŏk hôi weng tơdrong thu 'yŏk hôi viên; mô hinh phong dơt bao lưk unh hnam weng mô hinh điêm đoan trong kơdih ngo hnhĕi lơm Lang 4.
Ngo adrĭng, rim mô hinh đơng Hôi 'yŏk đĕi tơdrong đông thuân đơng nă ma; tơdrong ngo hnhĕi, ăn tơdrong đơng kơp uy, khul pơgơl weng tơdrong tơmưt pơm đơng rim nganh, đoan thê lơm tơring adrĭng tơdrong pơm đơng mô hinh.
Minh kơpah noh, lơm choh jang nông nghiêp, hôi jơh krao akom nă ma tơjung pơm rim tơdrong thân thiên adrĭng môi trương in: u phân vi sinh đơng đô tuk nông nghiêp, long phân kse, choh jang hla nhem an toan weng kia rong an toan jit ji; thu 'yŏk bao, bi, klok bơgang jư vĕi long pơtăm… boi tuyên trong mương lơm tơmăn.
Đơng rong pơm, mô hinh jơh pơm tơplih tơdrong băt, tơdrong quen sinh hoat rim năr, tơdrong quen lơm choh jang nông nghiêp weng lơm pơm jư vĕi môi trương đơng nă ma đĕi kơp uy, khul pơgơl cơ sơ bơne weng ngo anu la tơdrong pơgloh lơm pơm trong glong Nông dân adrĭng jăng pran tơjung pơm cham pơlĕi anao.
Ngo adrĭng, rim tơdrong pơm đơng Hôi pơm đĕi tơdrong đông thuân đơng hôi viên weng nă ma cham pơlĕi; tơdrong ngo hnhĕi, ăn tơdrong đơng kơp uy, khul pơgơl weng tơdrong tơmưt pơm đơng rim nganh, đoan thê lơm tơring adrĭng tơdrong pơm đơng Hôi.
Thoi qua tơdrong pơm đơng Hôi, nă ma nông dân đĕi tơgum lư tơdrong lơm pơjing nông nghiêp, nông dân, cham pơlĕi, rim tơdrong pôk xuôn tơdrong băt lơm khoa hok công nghê anao, pơgloh la công nghê sinh hok.
Pơjăng krao akom nă ma adrĭng pơm tơgum tơjung pơm, ngo hnhĕi, jư vĕi weng chă yuô ơĭ thu 'yŏk rim kông trinh đak sach; pơlĕi don dep vê sinh lơm rim cham pơlĕi, xư ly rac apung nă ma; chă yuô phân bon weng bơgang jư vĕi long pơtăm lơm choh jang nông nghiêp trơ tro quy đinh in: chă yuô tro bơgang, tro liêu lương, tro nơĭ, tro kơ kach; thu 'yŏk rac, chai, klok, bao bi sư bơgang jư vĕi long pơtăm đơng choh jang nông nghiêp.
Ranh pơm alưng tơdrong choh jang, tech bơdro, tơdrong pơm, hok tơp đĕi in rim năr đơng rong đi jơnang pơdơĭ Têt nguyên đan boi quy đinh la tơdrong pơgơl đơng Chu tich UBND hŭn Lê Văn Đâu lơm măng hop bao kơl sơnăm
Boi noh, Chu tich UBND hŭn pơlă rim kơ kuan, ban nganh, rim cham pơlĕi pơnhôm pơgơl choh jang nông nghiêp, adrĭng quyêt tâm pơm thăng lơĭ vu choh jang Đông xuân sơnăm 2019 – 2020 minh kơ kach đĭ đăng, ngo hnhĕi truh tơdrong choh jang nông nghiêp lơm tơring sa Vinh Sơn, Vinh Kim, Vinh Thuân weng Vinh Hoa
Ling lang pơnhroh jul adrêch đi chđeh the rim loai long pơtăm boi glong pơnhroh
Pơgơl weng pơchi nă ma dech năm ngo hnhĕi tơmăn, chă yuô rim tơdrong phong dơt jơrông jĭ phă long pơtăm
Jơră dêh pơjing kia rong, ngo hnhĕi pơm tơdrong tiêm phong boi glong pơnhroh; phong dơt jit jĭ xem rong
Jơră ranh tơdrong giai phong măt băng, pơnhôm tơjung pơm cơ sơ ha tâng đơng kơl sơnăm
Ngohhĕi, khăk phuk hư hong rim kông trinh trong năm, thuy lơĭ weng rim kông trinh tơgum nă ma
Jơră dêh pơnhroh pơm Chương trinh muk tiêu kơpal the đak tơjung pơm cham pơlĕi anao
Ling lang pơm cai cach hanh chinh uĕi rim dơnŏ sư đơn giam hoa, pơm kơđeh jơnang tơgum rim tơdrong tơgum weng tơjung pơm
Pơm đông bô rim tơdrong lơm gô đech tơgum, rim tơdrong phap ly lơm tơgum weng tơjung pơm… sư jơră ranh tơdrong pơm weng tơgum giă tri khôi lương keh kong rim kông trinh, dư an
Dech ngo hnhĕi jê tơdrong tơplih đơng giă ca thi trương, xư ly dêh rim tơdrong tech bơdro đô gia, đô bi ơĭ tơdrong thu 'yŏk đĕi, đô bi ro tơm, dơnŏ pơm, đô bi tơmăn tơl vê sinh an toan đô sa; pơtho khan tơdrong sư pơgop tơdrong pơm tơdrong binh ôn giă, tơgum rim tơdrong amăk lơm tơdrong pơnhroh pơm
Gơn tơdrong đâu cơ, pơm kơjung giă pơ kue weng xư ly pơm glăi boi tơdrong đơng phap luât
Ling lang jơră dêh weng pôk xuôn tơdrong thu 'yŏk đĕi lơm rim tơdrong y tê, giao duc weng đao tao, văn hoa weng thông tin; pơm hơgĕi rim tơdrong an sinh sa hôi, tơmăn tơl alưng tơdrong yăl arih kon tơring
Pơnhôm krao akom hok sinh apung kông truh trương hok đơng rong măng pơdơĭ Têt nguyên đan
Chu tich UBND hŭn Lê Văn Đâu pơkă pơgơl rim kơ kuan, đơn vi weng Chu tich UBND rim Sa, thi trân pơgơl kang bô, kông chưk weng bơngai pơm pơm alưng jơnang pơm biêk năm tơmưt tơdrong
Kjung tơdrong ngo hnhĕi kông vu đơng rong pơdơĭ Têt, chân chinh tơtam rim kơ kuan, đơn vi đim tơpă pơm jơnang pơm biêk boi quy đinh
Sơnăm 2019, kinh tê hŭn Vinh Thanh jơh klep adrĭng rim tơdrong pơgloh adrĭng mưk kơjung đơng pơting đô cham pơlĕi 14,5%
Anu la sơnăm mă puôn ling, kinh tê hŭn jư kơjăp tơdrong kơjung
Tơdrong nông – lâm nghiêp weng thuy san kơjung 5,9%; kông nghiêp – tiêu thu kông nghiêp kơjung 29,7%; thương mai – jit vu weng du lich kơjung 19,1%
Kơ kơu tơplih boi tơdrong tơjul ty trong nganh nông – lâm nghiêp – thuy san weng kơjung ty trong nganh thương mai – jit vu , kông nghiêp – tiêu thu kông nghiêp
Tơdrong pơnhroh pơm Nghi quyêt đơng Hŭn uy, HĐND hŭn lơm glong pơnhroh pơjing kinh tê sa hôi sơnăm 2020, đơng kơl sơnăm, UBND hŭn jơh pơnhôm pơgơl pơnhroh đĭ đăng, đông bô, pơjăng rim tơdrong đơng gglong pơnhroh pơjing kinh tê sa hôi weng dư toan ngân sach kơpal sơnăm 2020
Lơm jơnang anu yuô ơu, Phong nông nghiêp weng pơjing cham pơlĕi hŭn adrĭng UBND rim Sa, thi trân chu đông pơnhroh tơdrong choh jang nông nghiêp, ngo hnhĕi tơdrong thu 'yŏk đĕi vât tư nông nghiêp tơgum choh jang dơnŏ rim cơ sơ tech bơdro; ngo hnhĕi khăk phuk hư hong dơnŏ rim klong hmong đak weng hê thông trong mương lơm tơmăn, tơmăn tơl tơgum đak chruh choh jang nông nghiêp
Truh năr 29.01.2020, chđeh the ba vu Đông xuân sơnăm 2019 – 2020 jơh jul adrêch 899,6 ha, đat 80,7% glong pơnhroh, minh ksô long pơtăm nai in: long đâu phung jul adrêch 41,6 ha, đat 53%; đâu rim loai 774,5 ha, đat 146%; amne 59,3 ha, đat 87%; mơkai 55,8 ha, đat 55%; hla nhem rim loai 90 ha
Ahrĕi, rim loai long pơtăm atung yăl arih weng pơjing khă hơgĕi. Long ba tra 1 truh jơnang pơm bung – gô đech srôh, tra 2 jơnang atuch đeh tơkưng-pơm bung, jơrông jĭ weng kơne căp phă boh bia mălĕi mât đô bi lư, nganh chưk năng jơh adrĭng khul pơgơl rim cham pơlĕi pơtho khan nă ma pơnhroh rim tơdrong phong dơt, bi sư apoh
Bơgê năr 28.01, Hŭn đoan adrĭng Hôi khuyên hok hŭn pơlĕi tơjrưm măt, bơne hok sinh ơĭ tơdrong pơgloh lơm măng thi tuyên sinh Đai hok sơnăm 2019
Truh dư ơĭ đông chi Bui Tân Thanh – Pho chu tich UBND hŭn; đ/c Hô Thi Hoan – Pho chu tich UBMTTQVN hŭn, pơgơl rim ban, nganh đoan thê weng pơgloh la tơdrong ơĭ măt đơng 74 đe oh hok sinh ơĭ tơdrong pơgloh lơm măng thi tuyên sinh Đai hok sơnăm 2019
Qua măng tơjrưm măt, sư bơne tơdrong kơ wă hok đơng bơngai Viêt Nam, thoi noh, bơne, pơtho khan nưih sơngưm pran, blung adrol rim hrat tơnap sư đat đĕi rim tơdrong pơgloh lơm hok tơp, ren luyên, thoi noh, anu kung la măng sư rim đe oh hok sinh, sinh viên ơĭ tơdrong tơjrưm măt giao lưu, asong kinh nghiêm, pơm lech tơdrong sư rim đe oh ling lang pran ren luyên weng đĕi ngo la rim đe adruh pơgloh pơgop ăn tơdrong tơjung pơm apung, the đak, pơm tơdrong apoh, pơm nưih sư ăn đe adruh hok tơp weng pơm boi
Măng mă anu, UBND hŭn jơh ăn hla bơne weng phân thương tri giă 200 ơbơu ăn 74 hok sinh ơĭ tơdrong pơgloh lơm măng thi tuyên sinh Đai hok sơnăm 2019
Sơnăm anu yuô ơu, UBMTTQ rim kơp lơm hŭn jơră dêh pơm weng pơjăng pơtho khan, krao akom rim nă ma kon tơring hok tơp, pơm boi nưih sơngưm yăl arih alưng liêm HCM đơng lư tơdrong pơm tơpă
MTTQ rim kơp ară pơtep pơm Chi thi 05 adrĭng pơm rim măng krao akom, glong pơnhroh tơjroh in: Đi đăng nă ma đoan kêt tơjung pơm cham pơlĕi anao, đô thi alưng liêm; Năr yua bơngai dơnuh; Bơngai Viêt Nam ưu tiên chă yuô hang Viêt Nam; Đên ơn đap nghia
Thoi noh, pơjăng krao akom kon tơring pơm hơgĕi rim măng krao akom, trong glong tơjroh
Lơm noh pơgloh la krao akom kon tơring tơjroh pơjing kinh tê, tuk bơngot dơnuh
Pơjing nưih sơngưm đoan kêt, asong adrĭng rim kơ kach pơm hay lơm choh jang, tơgum rim unh hnam dơnuh đơng jên, đô choh jang weng kơ hriêng năr kông pơm… sư alưng tơdrong yăl arih, kơjung đi dơnuhkơjăp
Tơdrong yăl arih đơng nă ma đĕi pôk xuôn, ty lê unh hnam dơnuh lơm tơring hŭn tơïul boi chi tiêu Nghiquyêt ăn lech, kơdih sơnăm 2019, ty lê unh hnam dơnuh tơjul ară 37,99%, tơjul 6,34% pơting adrĭngsơnăm adrol
Adring pơm trong glong unh hnam nă ma choh jang tech bơdro hơgĕi, trong glong nă ma tơjroh tơmăn tơl quôc phong an ninh, rim kơp hôi Nông dân lơm hŭn jơh hương ưng pơjăng jơră dêh trong glong nă ma tơjroh tơjung pơm cham pơlĕi anao
Lơm lư sơnăm anu yuô ơu, rim kơp Hôi nông dân lơm hŭn jơh pơm hơgĕi tơdrong pơtho khan, krao akom nă ma pơm trong glong tơjung pơm cham pơlĕi anao; adrĭng pơm rim tơdrong in: lech quân vê sinh môi trương cham pơlĕi pơtep adrĭng tơjung pơm cham pơlĕi anao
Pơgloh rim cơ sơ hôi ară adrĭng rim ban nganh krao akom nă ma adrĭng pơm pơgop đĕi jê 3000 năr kông tu sưa bao dương 328 km trong năm cham pơlĕi, 54 km trong mương
Pơgloh rim sa pơm hơgĕi in: Thôn Đinh Thai, sa Vinh Quang; Lang 8, sa Vinh Thuân
Adring nưih sơngưm kơdih ăn the, ăn long weng pơgop năr kông pơm trong đơng nă ma, nă ma hŭn Vinh Thanh jơh weng atung đĕi ngo la minh trong glong ơĭ tơdrong apoh dêh truh tơdrong băt weng tơdrong pơm đơng nă ma lơm tơring hŭn
Lơm jơnang truh, Hôi nông dân hŭn ling lang pơtho khan weng pơlĕi să lư mô hinh lơm trong glong tơjung pơm cham pơlĕi anao
Ahrĕi, Hôi LHPN hŭn Vinh Thanh jơh pơjing anao đĕi 17 mô hinh đoan trong kơdih ngo hnhĕi dơnŏ 7/9 Sa, thi trân, ơĭ loi 700 mai oh adrĭng pơm weng 4 mô hinh thu pơnhôm rac thai
Minh kơpah noh, mai oh jơh khơĭ thông kơ hriêng met trong mương, thu pơnhôm khoang 60% lương rac lơm tơring weng đĕi chơ truh rim dơnŏ pơnhôm boi quy đinh, yua noh môi trương uĕi rim Sa, thi trân lơm tơring hŭn jơh đĕi alưng loi
Hôi ară pơtho khan truh rim hôi viên mai oh măng krao akom tơjung pơm unh hnam 5 bi 3 uôil iêl đơng lư tơdrong in: Toa đam, pơđam bơl chuyên đê, giao lưu văn nghê… qua noh đĕi rim mai oh hương ưng pơjăng, trong pơ tơm thu đĕi lư thu 'yŏk tơpă
Rim tơdrong pran đơng rim kơp hôi mai oh lơm hŭn jơh chep ăn lư thu 'yŏk alưng, pơgop tơdrong pơgloh lơm tơdrong pơm alưng môi trương, keh kong tiêu chi lơm môi trương lơm tơjung pơm cham pơlĕi anao
Lơm lư sơnăm anu yuô ơu, rim kơp Hôi CCB lơm hŭn jơh pơjăng jơră dêh hok weng pơm boi nưih sơngưm yăl arih alưng liêm HCM đơng rim tơdrong pơm tơpă, cu thê pơtep adrĭng trong glong CCB gương mâu, đĕi Hôi CCB hŭn pơnhroh truh đĭ đăng kang bô, nă ma CCB lơm tơring hŭn
Yua tơdrong pơnhroh đa dang, phong phu weng tơpă kơna măng krao akom weng trong glong tơjroh jơh đĕi rim CCB tơpă hương ưng
Hôi CCB hŭn jơh pơgơl rim cơ sơ hôi pơnhroh weng pơlĕi nghiêm cưu, quan triêt tơdrong rim chuyên đê in
Jơră deh tơdrong hok tơp weng pơm boi nưih sơngưm yăl arih alưng liêm HCM, pôk xuôn nưih sơngưm cach mang, chơpuih đi chu nghia kơdih ơkơu weng pơm Di chuc đơng Nă Hô; pơm amăn, dơt tham ô, lang phi, quan liêu, tơplih tơdrong pơm biêk, pôk xuôn trach nhiêm, đi tơdrong tơgum the đak, tơgum kon tơring, tơjung pơm Đang uôil iêl kơjăp la đao đưc, la văn minh
Qua phat đông minh nă ma đăng ky minh tơdrong pơm hơgĕi boi nưih sơngưm HCM, lơm hŭn jơh ơĭ loi 1.000 nă ma CCB đăng ky, đat ty lê jê 96%
Ksơ năr 05.5, UBND hŭn Vinh Thanh pơlĕi hôi nghi tông kêt tơdrong tuyên chon weng krao công dân nhâp ngu weng pơm nghia vu adrĭng pơm công an nhân dân sơnăm 2020
Dư hôi nghi ơĭ đ/c Hô Xuân Anh – TUV – Bĭ thư Hŭn uy Vinh Thanh; đ/c Lê Văn Đâu – Chu tich UBND hŭn – Chu tich HĐNVQS hŭn weng pơgơl UBND rim Sa, thi trân
Sơnăm 2020, tơdrong tuyên chon, krao công dân nhâp ngu weng công dân pơm nghia vu Công an nhân dân đĕi kơp uy, khul pơgơl weng HĐNVQS rim kơp pơtho khan la minh lơm lư tơdrong pơgloh đơng cham pơlĕi
Hŭn Vinh Thah jơh pơm kiên toan HĐNVQS hŭn, pơm tro, duh rim tơdrong lơm tuyên chon, krao công dân nhâp ngu tơmăn tơl kơjăp, boi trơ tro tơdrong, tro đôi tương in: pơm chôt thưc lưk, xet duyêt chinh tri, chinh sach weng pơlĕi kham jăng pran
Đi đăng rim đe adruh nhâp ngu hơdơĭ đat rim tơdrong lơm trinh đô văn hoa weng jăng pran
Yua anh hương đơng tơdrong jit jĭ Covid-19, boi pơgơl kơna tơdrong pơjao 'yŏk quân sơnăm anu đĕi pơm ranh mălĕi ară đĕi pơgloh weng tơmăn tơl trơ tro luât đinh
Boi noh, sơnăm 2020, hŭn Vinh Thanh jơh pơjao 58 đeadruh, đat 100% chi tiêu, lơm noh ơĭ 20 đe adruh pơm nghia vu quân đôi, 8 đe adruh pơm nghia vu công an nhân dân
Minh kơpah rim thu 'yŏk đat đĕi, tơdrong tuyên chon, krao công dân nhâp ngu weng công dân pơm nghia vu công an nhân dân sơnăm 2020 lơm tơring hŭn ară ơĭ minh ksô tơdrong in
Tơdrong pơtho khan Luât NVQS uĕi minh ksô cham pơlĕi đim jơru să, tơdrong chôt thưk lưk đe adruh lơm đô sơnăm nhâp ngu uĕi minh ksô cham pơlĕi đim đĕi pơm kơjăp, ară trương hơp đe adruh pơm glăi Luât NVQS lơm pơdô̆ lênh krao kham jăng pran
Dơ nŏ Hôi nghi, rim nă ma pơgơl kung jơh pơnhôm pơđam bơl, pơgop y kiên, giai phap sư pơm hơgĕi loi tơdrong tuyên chon weng krao công dân nhâp ngu lơm sơnăm truh
Măng mă anu, UBND hŭn Vinh Thanh jơh ăn ha bơne ăn 9 tơp thê weng 12 kơdih ơkơu ơĭ tơdrong pơgloh lơm tơdrong tuyên chon, krao đe adruh nhâp ngu weng đe adruh pơm nghia vu công an nhân dân sơnăm 2020
Ksơ năr 5.5, Phong nông nghiêp weng pơjing cham pơlĕi hŭn pơlĕi hôi thao mô hinh rong ka chep gion lơm klong thuy lơĭ Đinh Binh. Truh dư ơĭ đ/c Bui Tân Thanh, đ/c Huynh Đưc Bao – Pho chu tich UBND hŭn
Mô hinh rong ka chep gion ơĭ minh tơdrong nai pơting adrĭng rong ka chep thương noh la đô sa
Sư ăn asech ka nham weng đĕi kranh thoi bơngai rong phai ăn ka sa đơng ger đâu taèm
Loai đâu ơĭ ham lương protĕin 31%, adrĭng 8 loai axit amin pơgloh weng 49% ham lương tinh bôt
Noh la tơdrong pơm tơplih tơdrong thu 'yŏk đĕi asech đơng ka, tơgum kơjung tơdrong khăng cơ asech pơm ăn asech đơng ka chep gion pi in adrĭng ka chep binh thương
Đơng rong 7 khĕi pơnhroh, ahrĕi mô hinh ăn thu 'yŏk khă alưng
Ka đat trong lương tinh jơnum 1,8 – 2kg minh hlak, ty lê yăl arih tơmăn tơl loi 95%, san lương ka thương phâm ươc đat 250 kg
Vdring giă tech 150.000đông minh kg, trư đi jên rong, bơngai rong lai 10,3 triêu đông lơm 50m3 klenh
Chương trinh muk tiêu kơpal the đak tơjul dơnuh kơjăp lơm lư sơnăm anu yuô ơu jơh chep ăn thu 'yŏk tơpă, tơgum rim unh hnam weng unh hnam jê dơnuh ơĭ tơdrong kơjung lơm tơdrong yăl arih
Ahrĕi, mưk yăl arih đơng nă ma lơm rim Sa, thôn pơgloh hrat tơnap lơm tơring hŭn cơ ban alưng weng ơĭ tơdrong pơjing, ty lê unh hnam dơnuh tơjul rim sơnăm 5,63%; 96% thôn ơĭ trong năm cham pơlĕi; 100% sa ơĭ trong ô tô truh trung tâm sa; loi 90% chđeh the nông nghiêp ơĭ hê thông thuy lơĭ đĕi cai tao, tơmăn tơl đak chruh tơgum choh jang; 96% ksô unh hnam đĕi chă yuô điên lưoi kơpal the đak; rim thiêt chê văn hoa, giao duc, y tê cơ ban đĕi keh kong, an ninh chinh tri, trât tư an toan sa hôi đĕi jư kơjăp
Lơm lư sơnăm anu yuô ơu, đĕi tơdrong ngo hnhĕi đơng rim kơp, rim nganh, tơdrong tơgum đơng nă ma, krao rim nguôn lưk đơng ơgah sư pơnhôm tơgum tơjung pơm tơdrong điên, trong, trương, tram, rim thiêt chê văn hoa in: hnam sinh hoat văn hoa nă ma cham pơlĕi, sân sơhmanh TDTT… jơh pơm ăn trong măt cham pơlĕi năr minh tơplih anao
Qua ngo hnhĕi weng pơtho khan, truh ahrĕi sa Vinh Thuân jơh đat đĕi 10/19 tiêu chi đơng Chương trinh muc tiêu kơpal the đak tơjung pơm cham pơlĕi anao
Sa Vinh Thuân ăn lech tơdrong keh kong tơdrong trong truc thôn, tơdrong thuy lơĭ lơm tơmăn đơng rim apung choh jang pơnhôm; tơjung pơm, cung cô weng pơjing hê thông thiêt chê văn hoa, pôk xuôn tơdrong thu 'yŏk đĕi trong glong unh hnam văn hoa, pơlĕi văn hoa, jư vĕi weng pơjing tơdrong văn hoa đơng kon kông, pơgop tơdrong pơm tơdrong pơjing kinh tê sa hôi uĕi cham pơlĕi
'Năr 7.5, Trung tâm jit vu nông nghiêp hŭn Vinh Thanh pơlĕi tâp huân kia rong yer thao dươc tơhnglaih lơm the dal hnam ăn 30 nă ma thi trân Vinh Thanh
Athoi qua lơp pơtho khan, rim nă ma đĕi tơgum piêu rim tơdrong băt anao lơm KHKT kia rong in: tơdrong chă yuô rim loai bơgang khang sinh, bơgang phong dơt jĭ ăn yer
Chă yuô rim loai thao dươc tơgum tơmưt đô sa, đak et sư pơm khang khuân, dơt ô xy hoa, kich thich tơdrong mĭn jit, kơjung tơdrong đê khang weng pơm tơjul chă yuô khanginh lơm kia rong
Minh kơpah noh, rim nă mâră đĕi tơgum yer adrêch sư tơjung pơm mô hinh thưc hanh lơm unh hnam
Lơp tâp huân ară la măng sư nă ma trao đôi, asong kinh nghiêm weng đĕi pơtho khan tơgum rim hrat tơnap ară ămk lơm thưc tê
Đơng noh, tơjung pơm tơmưt kia rong lơm unh hnam, pơgop tơdrong ơĭ tơdrong pơm weng thu 'yŏk alưng ăn nă ma
Adring tơdrong jơră dêh tơdrong tơjung pơm pơjing Hôi kơjăp dêh, tơdrong vĕi jên, tơp huân pơtruh KHKT, pơm tơdrong pơm ăn mai oh dech đĕi Hôi LHPN sa Vinh Sơn jơră dêh
Truh ahrĕi, Hôi mai oh sa Vinh Sơn jơh adrĭng Phong giao jit NHCSXH hŭn tơgum loi 03 ty đông ăn 98 măng unh hnam vĕi jên tơgum chohjang, tech bơdro
Minh kơpah noh, hôi jơh pơnhôm cung cô, tơjung pơm hôi kơjăp dêh
Rim cơ sơ hôi lơm sa jơh phat đông trong glong tơjroh choh jang tech bơdro hơgĕi; lech jăng pran hok tơp weng pơtho khan mai oh tơplih kơ kach nghi, kơ kach pơm, pơtih nưih tơjung pơm rim KHKT tơmưt choh jang kơna tơdrong yăl arih kinh tê đơng lư mai oh đĕi pôk xuôn
Lơm jơnang anu yuô ơu, MTTQ rim kơp lơm hŭn Vinh Thanh jơh ơĭ lư kơ kach pơm hay,sang tao lơm tơdrong krao akom nă ma adrĭng pơm rim trong glong tơjroh amem the đak, rim măng krao akom yua MTTQVN phat đông in: măng krao akom Yua bơngai dơnuh; đĭ đăng nă ma tơjung pơm tơdrong yăl arih văn hoa uĕi apung nă ma
Pơgloh tơdrong phat đông rim trong glong apung nă ma kơdih ngo hnhĕi lơm môi trươgn, apung nă ma phong dơt bơngai pơm glăi pơtep adrong trât tư an toan trong năm, tơjung pơm cham pơlĕi anao… đĕi wă đi nă ma pơjăng hương ưng weng đat thu 'yŏk dêh. Pran truh atuch sơnăm 2020, lơm hŭn ơĭ 69,5% ty lê thôn, pơlĕi đĕi công nhân danh hiêu văn hoa
Bơgê năr 10/10, khul ngo hnhĕi tơdrong pơm trong glong đĭ đăng nă ma đoan kêt kơjăp tơjung pơm tơdrong yăl arih alưng liêm yua Thư trương, Pho chu nhiêm Uy ban kon kông Hoang thi Hanh pơm pơgơl jơh ngo hnhĕi tơdrong pơm trong glong đĭ đăng nă ma đoan kêt kơjăp tơjung pơm tơdrong yăl arih alưng liêm weng chương trinh 135, Kuyêt đinh ksô 45 đơng Thu tương kơpal teh đak lơm tơring hŭn Vinh Thanh
Adring năm ơĭ đ/c Trương Đông Hai – Pho giam đôc Sơ văn hoa weng thê thao tinh, Tiêp adrĭng pơm biêk adrĭng khul ngo hnhĕi ơĭ đ/c Huynh Đưc Bao – Pho chu tich UBND hŭn
Boi pơtho khan đơng UBND hŭn Vinh Thanh, jơnang anu yuô ơu, đĕi tơdrong ngo hnhĕi pơgơl đơng kơp uy, khul pơgơl đơng hŭn truh cơ sơ, pơgloh la tơdrong pơgơl đơng thương trưk Hŭn uy
Tơdrong pơgơl pơgloh đơng UBND hŭn, tơdrong pơđam bơl đon đơng khul pơgơl trong glong hŭn, tơdrong pơjăng tơmưt pơm đơng kang bô cơ sơ weng tơdrong hương ưng đơng lư đang viên, kang bô weng kon tơring lơm tơring hŭn, trong glong đĭ đăng nă ma đoan kêt kơjăp tơjung pơm tơdrong yăl arih alưng liêm jơh tơpă năm tơmưt tơdrong yăl arih
Đĕi ngo la minh trong glong tơjroh amem teh đak pơgloh să đơng nă ma, năr kang pơjing dêh, chep ăn lư tơdrong pơgloh
Tơdrong thu 'yŏk đĕi trong glong đĭ đăng nă ma đoan kêt kơjăp tơjung pơm tơdrong yăl arih alưng liêm lơm tơring hŭn jơh năr đĕi pôk xuôn
Rim trong glong dech 'yŏk đĕi tơdrong ngo hnhĕi đơng rim kơp, rim nganh weng đĭ đăng sa hôi
Kon tơring lui tơmưt tơdrong đơng Dang, chinh sach phap luât đơng kơpal; pơjăng adrĭng tơjung pơm Đang, tơjung pơm khul pơgơl, pơgloh la trong glong tơjung pơm cham pơlĕi anao đĕi pơnhroh ơĭ thu 'yŏk, pơgop tơdrong pơm tơplih tơdrong cham pơlĕi lơm tơring, pơgop tơdrong pơgloh pôk xuôn tơdrong băt đơng đĭ đăng sa hôi lơm vai tro đơng văn hoa adrĭng tơdrong pơjing
Trong glong jơh ơĭ tơdrong pơjăng truh pơjing kinh tê weng văn hoa – sa hôi in: tơdrong đoan kêt weng tơdrong kon kông đĕi pơjing đĕi ngo la tơdrong tơgum adrĭng tuk bơngot dơnuh, đên ơn đap nghia
Lư giă tri văn hoa, rim tơdrong phap luât weng quy chê, quy tăc ưng xư văn hoa năr kang năm tơmưt tơdrong yăl arih jơh pơgop tơdrong pơgloh pơm môi trương yăl arih alưng liêm ăn nă ma cham pơlĕi, ăn rim unh hnam weng kơdih ơkơu
Vai tro, vi tri đơng unh hnam weng nă ma cham pơlĕi đĕi pôk xuôn lơm tơjung pơm tơdrong yăl arih văn hoa; pơm tơdrong yăl arih văn minh lơm tơdrong ăng mai, tơdrong bu atău weng măng ky niêm ơĭ tơdrong tơplih uĕi lư cham pơlĕi
Lư giă tri văn hoa kon kông đĕi jư vĕi, pơjing pơm alưng tơdrong yăl arih văn hoa đơng kon tơring uĕi cơ sơ; hê thông thiêt chê văn hoa cơ sơ ling lang đĕi duy tri, pơjing, pơgop tơdrong pôk xuôn tơdrong hương thu văn hoa đơng nă ma
Ghi nhân rim tơplih, pôk xuôn tơdrong thu 'yŏk đĕi trong glong lơm tơring hŭn Vinh Thanh lơm jơnang anu yuô ơu, Thư trương, Pho chuû nhiêm Uy ban kon kông Hoang Thi Hanh pơđam: Đang, kơpal pơgloh ngo hnhĕi truh rim tơdrong pơm đơng trong glong
Sơnăm 2018, Thu tương kơpal teh đak jơh pơgơl Hôi nghi trưk tuyên toan quôc tông kêt 18 sơnăm pơm trong glong
Lư pơgơl đơng Thu tương lơm Hôi nghi anu ơĭ y nghi pơgloh
Adring rim cham pơlĕi, lư tơdrong anao sư pôk xuôn tơdrong thu 'yŏk đĕi trong glong ơĭ năm tơmưt tơdrong yăl arih thoi bi phai năm pơtơm đơng cơ sơ, đơng tơdrong chu đông weng kơdih đơng nă ma
Kung ghi 'yŏk rim tơdrong đê xuât, kiên nghi đơng khul pơgơl trong glong hŭn, Thư trương pơkă, wă ling lang ngo hnhĕi tơdrong tơjung pơm unh hnam văn hoa, pôk xuôn tơdrong thu 'yŏk đĕi danh hiêu boi nưih sơngưm đơng Nghi đinh 122, pơtho khan unh hnam la tơdrong pơgloh đơng sa hôi, wă ngo hnhĕi lư loi piêu truh tơdrong giao duc nưih sơngưm, tơdrong yăl arih lơm rim unh hnam
Bơgê năr 09/10, Hŭn uy Vinh Thanh pơlĕi Hôi nghi Ban châp hanh Đang bô hŭn măng mă 18 sư pơtho khan tơdrong pơm nhiêm vu 9 khĕi kơl sơnăm weng pơnhroh tơdrong pơm 3 khĕi ară sơnăm 2019
Lơm 9 khĕi kơl sơnăm, pơting giă tri choh jang kơjung 14% pơting adrĭng kung ky, giă tri choh jang nông, lâm, thuy san ươk đat 74,5% glong pơnhroh, kơjung 22% pơting adrĭng kung ky
Rim tơdrong văn hoa – sa hôi ơĭ lư tơplih pơjăng
An ninh chinh tri weng trât tư an toan sa hôi đĕi tơmăn tơl
Tơdrong tơjung pơm Đang weng cung cô tơdrong chinh tri đơng hŭn truh cơ sơ đat đĕi lư thu 'yŏk
Tơdrong pơgơl đơng Đang, thu 'yŏk tơdrong ngo hnhĕi, pơgơl đơng kơp uy, khul pơgơl rim tơdrong đĕi pôk xuôn
Dơnŏ hôi nghi, rim nă ma pơgơl jơh sư jơnang pơđam bơl weng chi mă ro rim tơdrong han chê wă kăc phuk lơm jơnang truh sư pơm keh kong rim tơdrong ăn lech lơm 03 khĕi atuch sơnăm 2019
Boi noh, khul châp hanh Đang bô hŭn ling lang pơjing nôi lưk, ngo hnhĕi pơgơl pơjing kinh tê, tơgum pơjing choh jang, tơjung pơm kơ ban, tơmăn tơl an sinh sa hôi, tơmăn tơl alưng chinh tri, phong dơt ơĭ thu 'yŏk rim loai bơngai pơm glăi weng tê nan sa hôi
Ngo hnhĕi tơdrong pơjing đang viên, ling lang pơm Nghi quyêt ksô 18 đơng Khul châp hanh TÖ Đang khoa XIII lơm sap xêp bô may alưng, pơm ơĭ thu 'yŏk, jơră dêh cung cô tơjung pơm tô chưc cơ sơ Đang uôl iêl kơjăp, pôk xuôn tơdrong pơgơl weng jăng tơplah đơng tô chưc cơ sơ Đang
Pơnhroh ơĭ thu 'yŏk tơdrong hok tơp weng pơm boi nưih sơngưm yăl arih alưng liêm HCM lơm pôk xuôn nưih sơngưm trach nhiêm dơt chu nghia kơdih ơkơu pơtep adrĭng pơm rim chi thi, nghi kuyêt đơng Trung ương lơm tơjung pơm Đang
Măng mă anu, Hŭn uy Vinh Thanh kung jơh sư jơnang pơnhroh nôi dung chi thi 35 năr 30/5/2019 đơng Bô chinh tri weng glong pơnhroh pơm chi thi 35 đơng Hŭn uy Vinh Thanh lơm Đai hôi Đang bô rim kơp năm truh Đai hôi Đai biêu toan quôc măng mă XIII đơng Đang
Pơđam bơl atuch Hôi nghi, đ/c Hô Xuân Anh – Tinh uy viên, Bĭ thư Hŭn uy pơđam dêh rim thu 'yŏk đat đĕi weng tơdrong han chê lơm tơdrong pơgơl pơlĕi pơm tơdrong chinh tri 9 khĕi kơl sơnăm, thoi noh pơchi lech minh ksô tơdrong pơm pơgloh đơng 3 khĕi atuch sơnăm 2019
Pơjao tơdrong pơm ăn rim tô chưc cơ sơ Đang pơnhôm pơgơl pơm thăng lơĭ rim tơdrong kinh tê sa hôi, đinh hương nưih sơngưm tơmăn tơl tơdrong alưng lơm Đang weng tơdrong kơ wă đơng kon tơring
Jơră dêh cung cô tơjung pơm tô chưc cơ sơ Đang uôl iêl kơjăp, pôk xuôn tơdrong pơgơl weng jăng tơplah đơng tô chưc cơ sơ Đang
Lơm tơdrong gô đech Đai hôi Đang bô rim kơp năm truh Đai hôi XIII đơng Đang, đ/c Bĭ thư hŭn uy pơkă rim nă ma pơgơl wă tiêp thu tơpă weng pơnhroh pơm hơgĕi chi thi ksô 35 năr 30/5/2019 đơng Bô chinh tri lơm Đai hôi Đang bô rim kơp năm truh Đai hôi Đai biêu toan quôc măng mă XIII đơng Đang
Tơjung pơm glong pơnhroh pơlĕi đai hôi rim chi bô, đang bô; gô đech hơgĕi tơdrong nhân sư kơp uy tơmăn tơl kơjăp, trơ tro tơdrong. Đơng noh, pơm tơdrong thông nhât lơm nưih sơngưm weng tơdrong pơm, pơgơl pơm hơgĕi tơdrong gô đech lơm đĭ đăng rim tơdrong sư pơlĕi keh kong Đai hôi Đang rim kơp năm truh Đai hôi Đai biêu toan quôc măng mă XIII đơng Đang weng pơm hơgĕi tơdrong chinh tri đơng cham pơlĕi, đơn vi
Pơm chi thi ksô 35 năr 30/5/2019 đơng Bô chinh tri lơm Đai hôi đang bô rim kơp năm truh Đai hoi đai biêu toan quôc măng mă XIII đơng Đang, Khul châp hanh Đang bô hŭn jơh ăn lech glong pơnhroh ksô 66-KH/TU, năr 19/8/2019 lơm pơnhroh pơm đai hôi đang bô rim kơp
Boi noh, Hŭn uy pơtho khan Đai hôi đang bô đơng hŭn truh cơ sơ pơm 04 tơdrong: Tông kêt tơdrong pơm nghi kuyêt đai hôi đang bô, chi bô nhiêm ky 2015 – 2020 weng pơtho khan tơdrong pơm đơng đang bô, chi bô nhiêm ky 2020 – 2025
Pơđam bơl, pơgop y kiên tơmưt dư thao rim văn kiên đai hôi đai biêu toan quôc măng mă XIII đơng Đang weng dư thao văn kiên đai hôi đang kơp kơpưng trưk tiêp
Bơu khul chơp hanh đang bô, chi bô nhiêm ky 2020 – 2025
Bơu khul nă ma pơgơl dư đai hôi đang bô kơp kơpưng
Rim dơnŏ hrat tơnap liên quan truh tơdong nhân sư, đĕi kơp uy ơĭ thâm quyên đông y thi pơlĕi đai hôi adrĭng 03 tơdrong, đim pơm tơdrong măng mă 3 lơm bơu kơp uy khoa anao
Lơm jơnang pơlĕi đai hôi: Đai hôi rim chi bô trưk thuôc đang bô cơ sơ bi loi 01 năr, pơlĕi lơm quy I sơnăm 2020 weng keh kong adrol năr 31/3/2020
Đai hôi chi bô cơ sơ bi loi 01 năr, đai hôi đang bô cơ sơ bi loi 02 năr; pơlĕi pơm đơng khĕi 4/2020, keh kong adrol năr 30/6/2020
Đai hôi đai biêu Đang bô hŭn măng mă XVIII pơtho khan pơlĕi tơmưt khĕi 8/2020
Bơgê năr 9/10, UBMTTQVN tinh adrĭng UBMTTQVN hŭn Vinh Thanh pơlĕi măng lech măt mô hinh điêm apung nă ma jư vĕi môi trương weng ưng pho adrĭng tơplih plenh dơnŏ Lang 6, sa Vinh Thuân
Dơ nŏ măng lê, pơgơl UBMTTQVN sa Vinh Thuân thông kua quyêt đinh pơjing anao mô hinh điêm; quyêt đinh pơjing anao khul chu nhiêm mô hinh; quy chê pơm weng phat đông tơjroh tơjung pơm apung nă ma đat mô hinh điêm jư vĕi môi trương weng ưng pho adrĭng tơplih pơlenh; pơtho khan apung nă ma weng unh hnam ky cam kêt pơm tơdrong jư vĕi weng bao vê môi trương uĕi apung nă ma weng minh ksô tơdrong nai
Adring pơm mô hinh anu, minh tuân rim unh hnam lơm pơlĕi adrĭng pơm quet don weng thu pơnhôm rac tro tơdrong, tơmăn tơl vê sinh đoan trong kơđih ngo hnhĕi
Minh khĕi pơlĕi sinh hoat minh măng
Mô hinh pơnhroh đĕi nă ma lơm pơlĕi tơpă kơ wă
Kon tơring Lang 6 sa Vinh Thuân hơdơĭ ky cam kêt pơtho khan adrĭng đoan kêt sư jư vĕi môi trương kse uôil iêl, alưng liêm uĕi cham pơlĕi
Kua noh, sư kơjung tơdrong pơtho khan jư vĕi môi trương weng ưng pho adrĭng tơplih pơlenh, pơgop tơdrong pơgloh tơmưt tơdrong pôk xuôn tơdrong băt, tơplih tơdrong pơm đơng nă ma lơm tơdrong jư vĕi môi trương lơm apung nă ma
Sư pơm hơgĕi măng krao akom đĭ đăng nă ma đoan kêt tơjung pơm cham pơlĕi anao, đô thi alưng liêm lơm tơring sa
Đơng rong măng lê, nă ma lơm pơlĕi jơh leïch quân don vê sinh, pơtăm long, pơkao boi tuyên trong năm chinh lơm cham pơlĕi, pơm canh quan môi trương, trong cham pơlĕi alưng liêm
Đơng chương trinh tơjul dơnuh ranh weng kơjăp boi Nghi quyêt 30a đơng kơpal the đak,10 sơnăm anu yuô ơu (đơng sơnăm 2009 truh sơnăm 2019), hŭn Vinh Thanh jơh tiêp 'yŏk loi 305 ty đông sư pơnhroh pơm 112 kông trinh; lơm noh ơĭ 14 kông trinh trong năm, 34 kông trinh thuy lơĭ, 44 kông trinh giao duc weng văn hoa, 11 kông trinh điên weng đak sinh hoat, 10 kông trinh y tê
Ngo adrĭng, rim chu tơgum jơh tơpă pơm trơ tro rim tơdrong lơm jơnang tơgum pơm
Tơdrong tơgum pơm cơ sơ ha tâng lơm tơring hŭn lơm lư sơnăm anu yuô ơu jơh chep ăn lư thu 'yŏk pơjăng in: Trong bê tông đĕi pơm truh rim thôn, pơlĕi, pơm tơdrong alưng ăn nă ma năm weng tech bơdro
Nă ma rim apung 'yŏk lơĭ yua ơĭ nguôn đak chă yuô tơmăn tơl loi đơng rim kông trinh kơp đak sinh hoat kơdih yol thoi rim dư an kơp đak sinh hoat nai
Rim cơ sơ y tê, điêm trương hok đĕi pơm alưng liêm, uôil iêl loi, tơgum hơgĕi tơdrong kham chưa jĭ, hok tơp ăn đe hơ'yoh weng kon tơring uĕi cham pơlĕi
Lơm lư sơnăm anu yuô ơu, lơm jơnang jư chưc danh pho chu tich UBND sa boi dư an, ading tơdrong ngo hnhĕi đơng thương trưk Hŭn uy, UBND hŭn; tơdrong tơgum đơng rim nganh chuyên môn; tơdrong ngo hnhĕi adrĭng weng ăn tơdrong đơng Đang uy, HĐND, UBND, UBMTTQVN đơng rim sa uĕi lơm kơbră tơplih đơng dư an, pơm tơdrong ăn rim đôi viên dư an, pơlĕi, pơnhroh pơm ơĭ thu 'yŏk đê an pơjing kinh tê – sa hôi đơng cham pơlĕi; pơnhroh pơm hơgĕi rim tơdrong boi Nghi quyêt 30a đơng kơpal the đak
Adring pơm pơjăng weng keh kong hơgĕi minh ksô tơdrong boi Chương trinh muk tiêu kơpal the đak lơm tơjung pơm cham pơlĕi anao; pơnhroh pơm hơgĕi rim chương trinh, dư an nai yua kơpal tơgum lơm tơring rim đôi viên pơm dư an in: chương trinh 134, chương trinh 135, rim chương trinh phuc lơĭ nai
Đơng noh jơh pơgop tơdrong pơm tơplih trong măt cham pơlĕi, pôk xuôn tơdrong yăl arih weng nưih sơngưm đơng kon tơring, pơm tơdrong lui đơng kon tơring adrĭng Đang weng kơpal
Vinh Thanh la hŭn apung kông, apung hlo, apung pơgloh hrat tơnap đơng tinh Binh Đinh
Tơdrong yăl arih đơng lư nă ma uĕi ơu ară pơgloh lư hrat tơnap, pơgloh la nă ma kon kông
Trinh đô bi ơĭ adrĭng noh la tơdrong kơdrĭng pơgloh, trong năm hrat tơnap jơh pơm gơn pơgloh lơm tơdrong pơjing kinh tê sa hôi
Mălĕi, đơng lư tơdrong pơgơl trơ tro đơng pơgơl hŭn weng tơdrong pơjăng kơjung đơng kon tơring, lơm lư sơnăm jê ơu, tơdrong yăl arih kinh tê sa hôi đơng hŭn apung kông anu jơh ơĭ lư tơdrong tơplih pơgloh
Tơdrong chih đơng rong ơu đơng Xuân Dung khan truh lư tơdrong tơplih lơm tơdrong yăl arih đơng nă ma kon kông hŭn Vinh Thanh đơng rim tơdrong tơgum đơng Đang weng kơpal
Lư sơnăm anu yuô ơu, sư pơm tơdrong tơjul dơnuh kơjăp, pơgloh la apung nă ma kon kông, hŭn Vinh Thanh jơh pơnhroh lư tơdrong lơm tơdrong tơjul dơnuh in: tơgum hnam uĕi, the uĕi, pơjing cho jang, vĕi jên tin jung ưu đai, pơ tơp nghê ăn nă ma cham pơlĕi, kơp the BHYT… tơgum unh hnam dơnuh kơjung alưng tơdrong yăl arih
Adring tơdrong ngo hnhĕi đơng Đang weng Kơpal, hŭn Vinh Thanh jơh tơjung pơm weng pơgơl pơm ơĭ thu 'yŏk tơdrong pơjing kinh tê sa hôi apung kông pơteo adrĭng tuk bơngot dơnuh adrĭng tơdrong "Pơnhôm krao akom nguôn lưk ăn pơjing kinh tê sa hôi, pơgloh la tơgum pơjing kêt câu ha tâng kinh tê sa hôi uĕi apung kông"
Yua tơdrong ngo hnhĕi noh, tơdrong yăl arih đơng nă ma Vinh Thanh, pơgloh la apung nă ma kon kông jơh ơĭ tơdrong tơplih
Lơm hŭn Vinh Thanh ơĭ 56 thôn pơgloh hrat tơnpa kơna tơdrong yăl arih đơng lư nă ma ară dơnuh, pơgloh la nă ma kon kông
Adring tơdrong jơră dêh pơjing kinh tê sa hôi uĕi rim sa apung hrat tơnap, sư pơm alưng tơdrong yăl arih ăn nă ma kon kông, jơnang anu yuô ơu, hŭn jơh pơnhroh tơtam rim chương trinh, dư an, nguôn jên tơgum ăn rim Sa, thôn hrat tơnap lơm pơjing choh jang, tơdrong an sinh sa hôi
Truh tơmang pơlĕi Ta Điêk, sa Vinh Hao, hlău boh đĕi lư tơplih lơm tơdrong yăl arih đơng nă ma kon kông uĕi ơu đơng rim to hnam đĕi lơp ngoi alưng liêm, đơng rim to trong pơkao đĕi nă ma pơtăm weng tơme rong pơm lech tơdrong alưng liêm đơng pơlĕi apung kông
Điêm trương tiêu hok weng mâm non đĕi tơgum pơm lơm pơlĕi pơm tơdrong alưng ăn kon mon hok tơp
Ngươc xuôn apung kông Vinh Sơn, ơĭ tơdrong boh đĕi lư tơdrong tơplih lơm tơdrong yăl arih đơng nă ma kon kông uĕi ơu
Lư apung the brư adrol ơu ahrĕi jơh đĕi kse loi đơng mau kse đơng kumi, đơng ba, đơng hla nhem weng đơng rim loai long nguyên liêu
Nă ma uĕi ơu ahrĕi jơh alê̆ tơjung pơm rim tiên bô KHKT tơmưt choh jang, pôk xuôn thu 'yŏk kinh tê đơng rim loai long pơtăm
Truh tơmang unh hnam mai Đinh Thi Luân uĕi pơlĕi Kon Blo, sa Vinh Sơn – minh lơm lư unh hnam anao đi dơnuh
Adring loi 05 sao the đơng mi bă ăn jơnang anao 'yŏk kon hnglo, mai luân jơh pơtăm keo mălĕi yua jơnang khai thac khă đunh kơna rim sơnăm pơ tơm lech uĕi kơdih, yă bok mai tơjrưm lư hrat tơnap
Adring tơdrong wă đi dơnuh, bi gô tơmưt tơdrong tơgum unh hnam dơnuh đơng kơpal, yă bok mai tuk kông mưih bri, bưa pơtăm bri bưa pơtăm rim loai long ăn thu 'yŏk rim sơnăm in ku mi, bơĭ lơĭ
Đơng dơnŏ la unh hnam dơnuh, truh ahrĕi yă bok mai Luân jơh pơjing quy the đơng unh hnam kơjung 02 ha, thu 'yŏk minh sơnăm loi 100 triêu đông đơng long kumi, bơlơĭ, đim khan jê 01 hecta keo, khoang 05 sơnăm khai thac minh măng
Lư sơnăm jê ơu, hŭn Vinh Thanh jơh pơnhroh lư tơdrong, tơtăm rim chương trinh, tơdrong kon kông đơng kơpal the đak
Pơgloh thoi kua rim chương trinh muk têi kơpal the đak weng rim tơdrong kon kông, cơ sơ ha tâng uĕi apung kông apung nă ma kon kông đĕi ngo hnhĕi tơgum
Lơm 05 sơnăm anu yuô ơu, hŭn Vinh Thanh jơh tơgum 494 ty đông pơm rim chương trinh, chinh sach, dư an adrĭng apung nă ma kon kông weng apung kông
Tơdrong pơnhroh pơm rim chương trinh, dư an mă lơm noh pơgloh la chương trinh muk tiêu kơpal the đak tơjul dơnuh kơjăp weng rim tơdrong tơjul dơnuh jơnang anu yuô ơu uĕi hŭn Vinh Thanh dach ơĭ tơdrong adrĭng hơgĕi lơm rim kơp, rim nganh lơm jơnang pơlĕi pơm
Yua noh chương trinh đĕi pơnhroh pơm khă alưng weng kơjăp kơna jơh pơm tơplih tơdrong băt lơm tơjul dơnuh, pơm kơjung tơdrong chu đông, kơjung đơng bơngai dơnuh, tiêp 'yŏk weng chă yuô ơĭ thu 'yŏk chinh sach weng nguôn lưk tơgum đơng kơpal, đơng nă ma cham pơlĕi sư đi dơnuh, kơjung khă
Yua noh tơdrong kinh tê sa hôi apung nă ma kon kông uĕi hŭn Vinh Thanh jơh ơĭ tơdrong tơplih mă ro loi
Tơdrong yăl arih weng nưih sơngưm đơng nă ma lơm tơring hhuyên kung năr minh đĕi alưng weng ơĭ tơdrong đĕi pôk xuôn
Lơm pơlĕi Kon Blo, sa Vinh Sơn, ty lê unh hnam dơnuh tơjul tinh jơnum kua minh sơnăm tơjul đơng 4 – 5 unh hnam
Ơĭ tơdrong boh đĕi, thoi kua rim tơdrong tơgum đơng kơpal, tơdrong yăl arih đơng nă ma kon kông lơm tơring hŭn jơh ơĭ lư tơplih alưng
'Năr 22/10, Khul chuyên gia đơ̆ng Viên nghiên cưu 'long pơtăm weng đô sa New Zealand jơh adrĭng Văn phong điêu phôi hla nhêm an toan tinh Binh Đinh pơlĕi măng pơtho khan ăn rim pơgơl rim kơtum adrĭng tơdrong kơ wă weng rim ŭnh hnam nă ma choh jang hla nhêm an toan đơ̆ng sa Vinh Sơn
Dơnŏ măng pơtho khan, rim nă ma đĕi Tiên syõ Sravani – chuyên gia lơ̆m an toan đô sa weng Tiên syõ Fran – chuyên gia lơ̆m công nghê đưng rŏng thu 'yŏk pơtho khan rim tơdrong an toan đô sa lơ̆m jơnang thu 'yŏk weng đưng rŏng thu 'yŏk hla nhêm
Qua măng pơtho khan, jơh tơgŭm ăn nă ma pơtăm hla nhêm an toan rim tơdrong băt lơ̆m vê sinh ơkơ̆u hơgĕi sư phong dơt hla nhêm lây nhiêm chêo lơ̆m hnam sơ chê̆ weng dơnŏ pơnhôm, sư phong dơt tơdrong apoh rim jĭ ơĭ tơm đơ̆ng đô sa weng rim tơdrong truyên nhiêm nai
Chă yuô đô 'bao hô jơnang thu 'yŏk weng pơm hla nhêm
Tơdrong chă 'yŏk, phân loai weng jư vĕi hla nhêm dơnŏ pơnhôm adrol jơnang chơ năm tiêu thu kung in tơdrong băt lơ̆m truy xuât nguôn tơm la an toan đô sa sư jư vĕi weng cung cô̆ tơdrong lui đơ̆ng bơngai chă yuô
Lư sơnăm anu yuô ơ̆u, khul pơgơl rim cham pơlĕi jơh pơjăng pơm rim tơdrong tơgŭm nă ma kon kông lơ̆m tơgŭm cơ sơ ha tâng, pôk xuôn trong năm, đâp thuy lơĭ, đa dang hoa rim tơdrong khuyên nông, khuyên ngư
Pơm ơĭ thu 'yŏk tơdrong muk tiêu tŭk bơngot dơnuh adrĭng nă ma kon kông
Ksô̆ ŭnh hnam dơnuh uĕi rim sa apung nă ma kon kông tơjul lư đơ̆ng 4 – 5% minh sơnăm, truh ahrĕi bĭ ară ŭnh hnam bơngot, cơ ban tŭk đĕi hnam hyăh
Ty lê ŭnh hnam chă yuô điên đat loi 90%, 90% apung ơĭ nă ma kon kông yăl arih ơĭ trong năm alưng
Tơdrong yăl arih đơ̆ng nă ma kon kông đĕi plih lơ̆m ksô lương weng tơdrong thu 'yŏk đĕi, tơdrong băt đĕi pôk xuôn mă ro loi
Rim chương trinh, dư an tơgŭm ăn nă ma kon kông ơĭ tơdrong pơjăng, pơgŏp tơdrong jơră kinh tê sa hôi lơ̆m tơring hŭn pơjing lơ̆m đĭ đăng rim tơdrong
Truh ahrĕi, wă đĭ uĕi rim Sa, thi trân lơ̆m tơring hŭn hơdơĭ ơĭ nă ma kon kông yăl arih, nghê nghiêp pơgloh la choh jang nông nghiêp, yua 'noh tơdrong khuyê̆n nông adrĭng apung nă ma kon kông đĕi ngŏ la minh tơdrong pơgloh, pơgŏp tơdrong tŭk bơngot dơnuh ăn nă ma kon kông
Anao ơ̆u, Hôi nông dân sa Vinh Kim pơlĕi lêch măt mô hinh "Nă ma nông dân pơlĕi Kông Trŭ jư vĕi an aninh trât tư" adrĭng 18 nă ma nông dân adrĭng pơm
Muc đich đơ̆ng tơdrong pơm mô hinh anu la pơnhôm rim bơngai đĕi nă ma gơneh gơnơ̆m lơ̆m cham pơlĕi, ơĭ nưih sơngưm lơ̆m tơdrong jư vĕi an ninh trât tư sư adrĭng pơm hoa giai, tơgum mâu thuân, rim tơdrong amăk lơ̆m nă ma cham pơlĕi tơtam, trơ trŏ phap luât, ơĭ thu 'yŏk, jư kơjăp an ninh chinh tri – trât tư an toan sa hôi, pơgŏp tơdrong tơjung pơm cham pơlĕi anao lơ̆m jơnang ahrĕi
Rim nă ma adrĭng pơm mô hinh adrĭng ky cam kêt pơm hơgĕi tơdrong krao akŏm weng pơtho khan kon mon lơ̆m ŭnh hnam weng lơ̆m cham pơlĕi bĭ pơm glăi phap luât weng rim tê nan sa hôi; adrĭng pơm đâu tranh, tô giac bơngai pơm glăi, bĭ tơ ĭt tĭ bơl, bĭ sư lêch tơdrong 'bao lưk lơ̆m ŭnh hnam, bĭ adrĭng pơm tơmưt rim tê nan sa hôi pơm anh hương truh an ninh trât tư lơ̆m pơlĕi
Hôi nông dân sa Vinh Sơn kung anao pơlĕi lêch măt mô hinh "Nông dân khan bĭ adrĭng tĭn jung đen weng 'bao lưk ŭnh hnam" adrĭng 118 nă ma pơlĕi Kon Blo, sa Vinh Sơn adrĭng pơm
Dơnŏ măng pơlĕi, rim nă ma đĕi pơtho khan, canh giac adrol rim tơdrong đơ̆ng bơngai pơm tin jung đen; pơtho khan, krao akŏm pơm bĭ ăn vĕi năng lai; bĭ vĕi jên đơ̆ng rim tô chưc, kơdih ơkơ̆u đim ơĭ tơdrong ngŏ hnhĕi đơ̆ng kơpal; bĭ pơm rim tơdrong quang bă, giơĭ thiêu, phat, dan tơ rơĭ lơ̆m rim tơdrong pơm ăn vĕi lai suât đuôĭ
Tơtam đâu tranh, gơ̆n weng jơră tŭk rim tơdrong pơm ăn vĕi lai suât đuôĭ, ruôt đô lai suât đuôĭ, 'yŏk sơre thŭ… lơ̆m nă ma
Pơjăng hŏk tơ̆p, pôk xuôn tơdrong băt phap luât, adrĭng pơm phong dơt 'bao lưc ŭnh hnam lơ̆m rim kơdih ơkơ̆u weng nă ma cham pơlĕi
100% nă ma adrĭng pơm mô hinh jơh kyê cam kêt khan bĭ adrĭng tĭn jung đen weng 'bao lưk ŭnh hnam
9 khĕi kơl sơnăm 2019, hŭn Vinh Thanh ơĭ 10 nă ma adrĭng năm xuât khơu lao đông pơm biêk ơĭ jơnang uĕi nươc ngoai qua Trung tâm tơgŭm tơdrong pơm thuôc Sơ LĐ – TB&XH tinh
Lao đông xuât khơu pơnhôm lư pơgloh uĕi rim đak Han Quôc, Đai Loan weng Nhât Ban
Hŭn kung pơlĕi 08 lơp pơtơ̆p nghê ăn nă ma cham pơlĕi adrĭng ksô jên loi 849 triêu đông
Sư đat đĕi thu 'yŏk 'noh, hŭn Vinh Thanh jơh kơjung tơdrong pơtho khan rim tơdrong đơ̆ng Đang, kơpal, đơ̆ng tinh weng đơ̆ng hŭn lơ̆m tơdrong xuât khơu lao đông
Thoi 'noh, adrĭng rim doanh nghiêp xuât khâu lao đông ơĭ uy tĭn pơlĕi pơđam 'bơl, pơtho khan ăn pơgơl thôn weng nă ma
Minh kơpah 'noh, hŭn ară ơĭ rim tơdrong tơgŭm ăn nă ma in: pơtơ̆p nghê, ăn vĕi jên ưu đai, jên hŏk ngoai ngư weng giao duc đinh hương
Oêng loi pơgloh la pơm hơgĕi tơdrong bơne nưih sơngưm pơgloh lơ̆m cham pơlĕi pơm hơgĕi tơdrong xuât khơu lao đông, rim ŭnh hnam ơĭ bơngai năm pơm biêk uĕi nươc ngoai chêp ăn thu 'yŏk kinh tê đuuôĭ lơ̆m rim phương tiên thông tin đai chung
Jơnang jê ơ̆u, uĕi tơring rim Sa, thi trân lơ̆m tơring hŭn, tơdrong đe adruh tơdăm pơm glăi Luât trong năm 'boh lêch khă lư, pơgloh la ksô đe adruh tŭk hŏk, dach pơnhôm sơhmanh, êt jơrô bia, năm lưk trong bĭ hlơ̆p mu bao hiêm, chơ pơgloh ksô bơngai quy đinh, năm ranh, lang lăch, nêt pô lưk trong lơ̆m kơmăng pơm glăi an toan trong năm, pơm bưk xŭc lơ̆m nă ma cham pơlĕi
Adrol tơdrong 'noh, Công an hŭn jơh adrĭng công an rim Sa, thi trân ra soat, pơm danh sach 21 đe adruh dach pơm glăi trât tư an toan trong năm, pơlĕi rim lơ̆p pơtho khan că biêt weng ăn pơm hla cam kêt bĭ pơm glăi, krao pinh pơkă rim đe aduh dêch năm xe mô tô đua kêo, nêt pô pơm glăi trât tư an toan trong năm
Minh kơpah 'noh, công an hŭn jơh pơlĕi pơtho khan, giao duc phap luât an toan trong năm dơnŏ rim thôn, pơlĕi lơ̆m tơring hŭn, ơĭ 950 nă ma adrĭng pơm
Tơjung pơm cham pơlĕi anao alưng adrĭng môi trương la 1 lơ̆m 19 tiêu chĭ tơjung pơm cham pơlĕi anao, anh hương bĭ ken truh tơdrong thu 'yŏk đĕi tơdrong yăl arih đơ̆ng nă ma
Lơ̆m 19 tơdrong quy đinh 'boi Bô tiêu chĭ kơpal teh đak lơ̆m tơjung pơm cham pơlĕi, tơdrong môi trương ơĭ lơ̆m kơbră tiêu chĭ ksô 17; lơ̆m 'noh ơĭ khan truh 5 tơdrong 'noh la: Ty lê chă yuô đak sach trơ trŏ vê sinh 'boi quy chuân kơpal teh đak; rim cơ sơ choh jang têch bơdro đat tơdrong lơ̆m môi trương; Bĭ ơĭ rim tơdrong pơm pơm suy giam môi trương weng ơĭ rim tơdrong pơm pơjing môi trương ksê, uôil iêl alưng liêm; Nghia trang đĕi pơm 'boi quy hoach, Đô tŭk, đak pum dơ đĕi pơnhôm weng xư ly 'boi tơdrong
Mălĕi, adrĭng tơdrong ô nhiêm môi trương uĕi cham pơlĕi in ahrĕi, anu la tơdrong khŏ pơm lơ̆m Bô tiêu chĭ tơjung pơm cham pơlĕi anao
Yua noh, anu la tơdrong grông đơ̆ng teh đak pơgloh la adrĭng minh teh đak nông nghiêp, krao pinh tơdrong băt đơ̆ng nă ma, tơdrong tơmưt pơm pơgloh đơ̆ng khul pơgơl, jên tơgŭm grông, tơdrong xư ly duh pơm ăn đe yŭ
Lơ̆m lư dơnŏ lơ̆m tơring hŭn, nă ma ară đim ơĭ tơdrong pơnhôm rac sư xư ly
Đô tŭk kĭa rong đĕi jơră lêch trong mương
Adrĭng hê thô̆ng hnam vê sinh kơdih hoai, đak sinh hoat kung yol lêch trong cô̆ng pơm ô nhiêm nguôn đak, bău klŏng, đunh sơnăm pơm ô nhiêm nguôn đak ngâm
Rac thai đưng rŏng pơnhôm đim đĕi xư ly trơ trŏ kơ kach, anao uĕi lơ̆m tơdrong soh rac, pơm ô nhiêm không khĭ
Ară minh ksô lương bĭ ken rim loai klok hoa chât, bơgang jư vĕi 'long pơtăm đĕi pang tŭk lơ̆m bai rac, mă đim ơĭ kơ kach sư xư ly đĭ
Lơ̆m rim cơ sơ kĭa rong, pơlĕi nghê lơ̆m tơring hŭn, nguôn đak đim đĕi xư ly ară ăn lêch môi trương, pơm ô nhiêm bĭ lơ̆m rim apung nă ma mă ară pơm anh hương truh rim apung tăp dal
Tơdrong nai, rim cơ sơ choh jang têch bơdro đa phân ken, jên bĭa, công nghê đunh, tơdrong xư ly môi trương la kơdih pơm, đim ơĭ băo căo pơtho khan tac đông môi trương; rim pơlĕi nghê đim đĕi quy hoach, pơm ô nhiêm môi trương; tơdrong băt đơ̆ng chu doanh nghiêp đim đuôĭ, ară tơdrong kơdơ̆u adrĭng lơĭ nhuân… la lư tơdrong pơm anh hương truh môi trương
Minh kơpah, yua thiêt bi, công nghê lơ̆m choh jang kông nghiêp, pơlĕi nghê, tiêu thu kông nghiêp… ară lac hâu weng thu kông, apung choh jang têch bơdro in đim ơĭ rim kông trinh xư ly đak thai kơna tơdrong lơ̆m ô nhiêm môi trương minh 'năr minh kơjung
Thu 'yŏk đơ̆ng tơdrong ngŏ hnhĕi, giam sat rim tơdrong pơm đơ̆ng doanh nghiêp lơ̆m jư vĕi môi trương đim tơpă, đim xư ly tơtam rim tơdrong pơm glăi phap luât lơ̆m tơdrong ngŏ hnhĕi, jư vĕi môi trương
Măt kơ mĭu weng tơdrong brư luy đơ̆ng tơdrong đô thi hoa kơjung ranh jơh pơm tac đông pơgloh grông truh môi trương weng tơplih plênh, lơ̆m 'noh bĭ hli đĕi tơdong môi trương yăl arih đơ̆ng bơngai atung đĕi đe doa, suy thoai pơgloh yua ô nhiêm đơ̆ng rim đô dơ, đak thai đơ̆ng rim khu kông nghiêp, pơlĕi nghê, apung nă ma cham pơlĕi
Yua 'noh, tơdrong tơjung pơm cham pơlĕi anao ăn lêch muc tiêu, tiêu chĭ ăn rim apung cham pơlĕi kung bưa thach thưc bưa la tơdrong pơm, la tơdrong sư trong măt cham pơlĕi kơjung lơ̆m tơdrong pơjing
Mălĕi, tơdrong pơgloh la nưih sơngưm weng tơdrong pơm trơ trŏ đơ̆ng bơngai adrĭng kơdrĭng, môi trương
Sư alưng năm truh dat đĕi tơdrong lơm môi trương cham pơlĕi, jơnang anu yuô ơu, hŭn Vinh Thanh jơh pơgơl rim Sa, thi trân weng rim hôi đoan thê wă kơjung tơdrong krao akom kon tơring pơm rim tơdrong ve sinh môi trương apung nă ma cham pơlĕi, khư trung tiêu đoc apung adrung adron, trong năm cham pơlĕi, khơĭ thông trong mương, pơnhôm, xư ly rac thai weng pơm rim kông trinh đak sach, kông trinh vê sinh trơ tro tơdrong
Tơdrong pơlĕi rim đôi kơdih ngo hnhĕi vê sinh môi trương lơm rim thôn, pơlĕi la tơpă ơĭ tơdrong pơm đĕi
Yua môi trương, minh kơpah tơdrong tơmưt pơm đơng khul pơgơl cham pơlĕi, wă pơgloh tơdrong băt kơdih đơng chính nă ma cham pơlĕi lơm tơdrong pơnhôm rac; bí sư rac pơ kue thoi ô nhiêm tăp dal apung unh hnam uĕi; bi tơhnglaih ko meo, chă yuô bơgang jư vĕi long pơtăm trơ tro tơdrong, bi chă yuô jơnang thu 'yŏk boi pơtho khan đơng hnam san xuât, klok, bi nilong anung bơgang wă đĕi pơnhôm tơmưt trơ tro dơnŏ quy đinh
Pơnhôm, xư ly rac la minh lơm lư tơdrong pơgloh lơm tơdrong jư vĕi vê sinh môi trương cham pơlĕi
Minh ksô cham pơlĕi, khul pơgơl atung krao akom nă ma pơm rim bê xây xư ly rac lơm unh hnam
Anu la kơ kach pơm anao, mălĕi sư đat thu 'yŏk dêh, nă ma wă đĕi pơtho khan cu thê sư tơdrong xư ly rac lơm rim bê hmong bia pơm glăi truh môi trương
Adring rim cơ sơ choh jang tech bơdro, jit vu wă đĕi pơtho khan, ky cam kêt jư vĕi moi trương
Môi trương la tơdrong tac đông trưk tiêp truh tơdrong thu 'yŏk đĕi tơdrong yăl arih đơng nă ma weng trong măt cham pơlĕi
Yua noh Kơp uy weng khul pơgơl cơ sơ wă tơmưt pơm, pơgơl jê pơgloh sư rim nă ma cham pơlĕi boh mă ro đĕi trach hiêm đơng bơn lơm jư vĕi môi trương khan kơdih weng tơdrong tơjung pơm cham pơlĕi anao khan adrĭng
Pơm măng krao aom hok weng pơm boi nưih sơngưm yăl arih alưng liêm HCM
Jơnang anu yuô ơu, rim kơp Hôi mai oh lơm tơring hŭn Vinh Thanh jơh jơră dêh pơtho khan, krao akom mai oh pơm ơĭ thu 'yŏk rim mô hinh amăn jên sư tơgum adrĭng pơjing kinh tê, tuk bơngot dơnuh, tơjung pơm unh hnam alưng liêm, tơjung pơm thôn pơlĕi bơdrong alưng liêm
Ơĭ tơdrong tơroi lech minh lơm rim dơnŏ hrang lơm tơdrong hok weng pơm boi nưih sơngưm yăl arih alưng liêm HCM lơm tơjung pơm mô hinh pơm amăn jên la Hôi LHPN sa Vinh Thinh
Adring suy nghi gian di hok Nă Hô bi uĕi như hlo, mă đơng rim tơdrong pơm ken lơm tơdrong yăl arih rim năr
Hôi mai oh sa Vinh thinh jơh pơnhroh rim tơdrong hok weng pơm boi Nă Hô đơng rim tơdrong pơm tơpă, cu thê hoa bơl pơ tơp đơng Nă Hô pơtep adrĭng tơdrong pơm đơng Hôi
Pơm tơdrong tơplih pơjăng lơm kơ kach nghi, kơ kach pơm đơng rim mai oh
Minh lơm rim tơdrong pơm đĕi lư mai oh adrĭng pơm la tơjung pơm mô hinh amăn jên tơgum mai oh dơnuh lơm tơdrong yăl arih
Dơnŏ chi hôi mai oh pơlĕi M2, sa Vinh Thinh 'yŏk pơnhroh mô hinh pơm amăn jên đĕi lư mai oh hương ưng in: rong nhung the amăn jên lơm hnam, tơjung pơm hu phê amem mơnat, pơm amăn jên boi Nă Hô tơgum adrĭng tơjul dơnuh kơjăp
Sư pơm hơgĕi mô hinh, chi hôi jơh ngo hnhĕi rim tơdrong krao akom, kang bô hôi phai dach pơm ăn đe hyoh pơm boi năm pơ tơm pơm amăn jên, pơlĕi lư tơdrong amăn jên
Qua noh, chi hôi krao akom 100% mai oh adrĭng pơm mô hinh amăn jên weng tơjung pơm hu phê amem mơnat, rim sơnăm thu sưt adrĭng ksô jên jê 04 triêu đông weng 140 kg phê
Adring ksô jên weng phê thu dĕi đơng rim mô hinh noh, chi hôi jơh tơgum ăn 03 mai oh ơĭ tơdrong hrat tơnap alưng tơdrong yăl arih
Minh kơpah noh, chi hôi mai oh pơlĕi M2 ară pơnhroh ăn mai oh đăng ky pơm unh hnam 5 bi 3 uôil iêl
Pơjing anao CLB mai oh tơjung pơm unh hnam alưng liêm
Pơlok lư tơdrong tơgum mai oh kơjung đi dơnuh weng pơm bơdrong trơ tro, pơgop tơdrong pơjăng tơmưt tơdrong tuk bơngot dơnuh lơm cham pơlĕi
Lư thu 'yŏk đat đĕi đơng tơdrong hok weng pơm boi Nă Hô jơh pơm kơjung tơdrong băt tơjroh hok tơp, sang tao đơng kang bô, mai oh lơm tơring hŭn, pơgop tơdrong pơm tơdrong pơjing kinh tê sa hôi đơng cham pơlĕi
Sư jơûaú dêh trong glong hok weng pơm boi Nă Hô, lơm jơnang truh, Hôi LHPN hŭn ling lang kơjung loi piêu tơdrong pơtho khan, krao akom pơm tơdrong hok weng pơm boi Nă Hô lơm đĭ đăng kang bô, mai oh đơng lư tơdrong pơm tơpă
Thoi măng Têt nguyên đan Canh Ty sơnăm 2020, Ksơ năr 16/01, đ/c Hô Xuân Anh – TUV, Bĭ thư Hŭn uy Vinh Thanh jơh năm tơmang wengăn kua ăn 09 unh hnam ơĭ kông adrĭng the đak lơm tơring sa Vinh Thuân weng thi trân Vinh Thanh. Minh suât qua la 500 ơbơu
Rim dơnŏ truh tơmang, đ/c Hô Xuân Anh – Bĭ thư Hŭn uy Vinh Thanh jơh pinh tơmang, pơtho khan rim unh hnam ơĭ kông adrĭng the đak pơm hơgĕi rim tơdrong đơng Đang weng kơpal, pơjăng adrĭng pơm rim trong glong đơng cham pơlĕi weng chuc rim unh hnam sơhmanh Têt nguyên đan Canh Ty hưch hanh, alưng liêm
Thoi noh, pơkă khul pơgơl cham pơlĕi ling lang ngo hnhĕi, tơme rong tơdrong yăl arih weng nưih sơngưm ăn rim unh hnam ơĭ kông adrĭng the đak lơm cham pơlĕi
Ksơ năr 15/01, UBND hŭn Vinh Thanh pơlĕi Hôi nghi pơnhroh rim Nghi kuyêt đơng HĐND hŭn lơm glong pơnhroh pơjing kinh tê sa hôi wengdư toan ngân sach kơpal sơnăm 2020
Đ/c Lê Văn Đâu, Pho bĭ thư Hŭn uy, Chu tich UBND hŭn pơgơl Hôi nghi
Dơ nŏ Hôi nghi, rim nă ma pơgơl jơh kơpăng pơtho khan rim tơdrong pơnhroh pơm Nghi quyêt HĐND hŭn lơm pơjing kinh tê sa hôi weng tơdrong thu – chi ngân sach kơpal sơnăm 2020 đơng UBND hŭn
Boi noh, tơdrong đơng Nghi quyêt HĐND hŭn sơnăm 2020, pơting đô pơm lech cham pơlĕi kơjung 14,6%, lơm noh nông – lâm nghiêp, thuy san kơjung 6,4%; kông nghiêp – tiêu thu kông nghiêp kơjung 23,4%; tương mai jit vu weng du lich kơjung 19,1%; Thu 'yŏk tinh jơnum kơl bơngai 30,737 triêu đông/sơnăm; pơting jên tơgum pơjing 161 ty 154 triêu đông; pơting thu ngân sach 263 ty 597 triêu đông; lơm noh thu jên cham pơlĕi 88 ty 720 triêu đông; pran tơjul ty lê unh hnam dơnuh jul ară 30; ty lê đe hyoh đim đĕi 5 sơnăm suy dinh dương tơjul 10%
Sư pơm ơĭ thu 'yŏk Nghi quyêt HĐND hŭn, UBND hŭn pơkă rim phong, ban, đơn vi, UBND rim Sa, thi trân pơnhôm pơgơl, pơlĕi pơnhroh đông bô ơĭ thu 'yŏk minh ksô tơdrong in
Ling lang pơnhroh ơĭ thu 'yŏk Đê an tai kơ kơu nganh nông nghiêp pơtep adrĭng tơjung pơm cham pơlĕi anao, tơplih long pơtăm, mua vu trơ tro tơdrong
Pơjing tiêu thu kông nghiêp weng nganh nghê cham pơlĕi boi tơdrong chă yuô tơdrong dêh đơng cham pơlĕi; pôk xuôn thu 'yŏk tơdrong ngo hnhĕi tơgum tơjung pơm kơ ban; kơjung tơdrong ngo hnhĕi, jư vĕi bri, phong dơt unh sa bri, pơgơl ơĭ thu 'yŏk rim tơdrong pơm tai chinh, ngân sach kơpal; ngo hnhĕi tơdrong ngo hnhĕi tai nguyên weng jư vĕi môi trương; chu đông tơdrong phong dơt thiên tai weng chă cưu nan; pôk xuôn tơdrong thu 'yŏk đĕi giao duc đao tao, ưu tiên pơjing giao duc apung nă ma kon kông; ngo hnhĕi tơdrong y tê, dân sô weng tơme rong jăng pran ăn kon tơring; jơră dêh pơtho khan, pơlĕi rim tơdrong tơmăn tơl tơdrong yăl arih nưih sơngưm ăn kon tơring; kơjung quôc phong an ninh, tơmăn tơl trât tư an toan sa hôi, pôk xuôn thu 'yŏk lơm thanh tra weng thi hanh phap luât; thoi noh jơră dêh cai cach hanh chinh, pơlĕi pơm hơgĕi trong glong amem the đak
Dơ nŏ Hôi nghi, rim nă ma pơgơl jơh pơnhôm pơđam bơl lơm tơdrong pơm, thông nhât dêh rim tơdrong ăn lech adrĭng nưih sơngưm, trach nhiêm dêh, pran pơm thăng lơĭ Nghi quyêt HĐND hŭn lơm tơdrong pơjing kinh tê sa hôi weng dư toan ngân sach kơpal sơnăm 2020
'Năr 14/01, Phong giao jit NHCSXH hŭn pơlĕi Tông kêt tơdrong ăn vĕi unh hnam dơnuh weng rim nă ma ơĭ kông adrĭng the đak nai sơnăm 2019 weng pơnhroh tơdrong pơm sơnăm 2020
Dư weng pơgơl Hôi nghi ơĭ đ/c Nguyên Ngok Thơ – Pho giam đôc chi nhanh NHCSXH tinh, uĕi hŭn ơĭ đ/c Huynh Đưc Bao – Pho chu tich UBND hŭn
Truh năr 31/12/2019, pơting nguôn jên NHCSXH đat 265 ty đông, kơjung 19,4 ty đông; doanh sô ăn vĕi 108,7 ty đông; doanh sô thu sơre đĕi 98,1 ty đông
Truh ahrĕi, jơh ơĭ 4.489 măng unh hnam dơ nuh, unh hnam jê dơnuh weng rim nă ma ơĭ kông adrĭng the đak đĕi vĕi jên đơng NHCSXH hŭn
Jên tin jung chinh sach jơh pơgop tơdrong pơgloh lơm pơm rim tơdrong in: Chương trinh muk tiêu kơpal the đak tơjung pơm cham pơlĕi anao, hok sinh, sinh viên weng tơjul dơnuh kơjăp
Lơm sơnăm, tơdrong uy thacc tơk pơk NHCSXH hŭn weng 04 tô chưk hôi, đoan thê đơng kơp hŭn truï cơ sơ jơh ơĭ lư tơplih pơjăng
Tơdrong uy thac đơng rim kơp hôi, kơtum amăn jên weng vĕi jên jơh pơm alưng thu 'yŏk, la kông pơtep sư rim unh hnam dơnuh weng rim nă ma ơĭ kông adrĭng the đak nai tiêp 'yŏk nguôn jên sư pơjing kinh tê, pơm ơĭ tơdrong pơm, alưng tơdrong yăl arih
Sơnăm 2020, NHCSXH hŭn pran kơjung lơkah sơre đat 100%; bi sư sơre đi jơnang pơjing; krao jên gưi amăn qua sô amăn weng vĕi jên đat 100%; xư ly tơtam 100% sơre truh jơnang
Măng mă anu, UBND tinh, UBND hŭn kung jơh ăn hla bơne ăn rim tơp thê weng kơdih ơkơu jơh ơĭ tơdrong pơgloh lơm tơdrong tin jung chinh sach sơnăm 2019
Sơnăm 2020, hŭn Vinh Thanh pơnhôm pơjing nông nghiêp đĭ đăng boi tơdrong choh jang hang hoa, tơdrong thu 'yŏk đĕi
Boi noh, UBND hŭn pơgơl rim kơ kuan chưk năng nghiên cưu, bô tri piêu kơ kơu long pơtăm, mua vu trơ tro adrĭng tơdrong sinh thai đơng rim apung
Kjung pơm rim tơdrong phong dơt to phang, ưng pho adrĭng tơplih plenh; ling lang pơnhro, tơjung pơm rim tơdrong thâm canh nông nghiêp weng rim tơdrong KHKT lơm choh jang, kia rong sư kơjung thu 'yŏk, tơdrong thu 'yŏk đĕi weng san lương
Chu đông tơgum duh adrêch, phân bon, đô ăn choh jang nông, lâm nghiêp
Pơnhôm jơră dêh pơjing apung chuyên canh choh jang pơnhôm, ngo hnhĕi rim loai long pơtăm ơĭ giă tri kinh tê
Ling lang pơjing nganh kia rong pơtep adrĭng pơm apung đô sa kia rong
Pơm hơgĕi tơdrong quy hoach choh jang, kơjăp tơdrong trong năm, thuy lơĭ, trong mương lơm tơmăn
Pơnhôm pơgơl choh jang tơmăn tơl trơ linh thơĭ vu, kơ kơu long pơtăm trơ tro adrĭng tơdrong plenh, jing the đơng rim apung
Jơră dêh tơdrong pơtruh rim KHKT, tơplih kơ kơu long pơtăm mua vu, tơplih chđeh the the pơtăm ba bi duh đak tơkan long pơtăm nai weng pơlĕi să rim mô hinh choh jang thu 'yŏk pơgloh
Jơnang anu yuô ơu, Hôi nông dân rim kơp lơm tơring hŭn dech adrĭng rim nganh chuyên môn, adrĭng pơm rim tơdrong tư vân tơgum lơm adrêch, phân bo, jên, pơtruh KHKT… ăn nă ma nông dân
Pơting nguôn jên Quy tơgum nă ma rim kơp Hôi lơm tơring hŭn la 3,2 ty đông. Đơng nguôn jên quy tơgum nă ma nông dân hŭn. Khul pơgơl quy tơgum nă ma nông dân hŭn tơgum ksô jên 150 triêu đông/5 dư an dơnŏ rim sa Vinh Sơn, Vinh Kim, Vinh Hoa, Vinh Hao weng Vinh Quang, rim dư an pơgloh la kia rong
Truh atuch sơnăm 2019, rim kơp Hôi nông dân lơm hŭn adrĭng NHCSXH hŭn tơgum adrĭng ksô jên 44,9 ty đông, thu sơre 36 ty đông, pôk pơting lơkah sơre lơm tơring ahrĕi kơjung 116,6 ty đông adrĭng 2.488 unh hnam vĕi
Minh kơpah noh, rim kơp Hôi adrĭng ngân hang nông nghiêp weng pơjing cham pơlĕi chi nhanh hŭn Vinh Thanh pơjing anao 13 kơtum vĕi jên dơnŏ rim Sa, thi trân adrĭng pơting lơkah sơre 18 ty đông
Qua 8 sơnăm pơm tơdrong tơgum tơjul dơnuh ranh weng kơjăp boi Nghi quyêt ksô 30a, ngo adrĭng jơh đat đĕi minh ksô tơdrong kơjăp in
Ty lê unh hnam dơnuh tơjul; kơ ban bi ară unh hnam nă ma uĕi hnam hyah; jơh pơm ơĭ thu 'yŏk rim tơdrong tơgum pơjing bri; tơgum choh jang kơjung thu 'yŏk
Thoi kua rim tơdrong tơgum trưk tiêp weng gian tiêp, jơh pơm tơdrong tơplih trong pơ tơm lơm choh jang nông nghiêp, lâm nghiêp, kinh tê cham pơlĕi, tơdrong yăl arih nă ma kon tơring lơm nưih sơngưm weng vât chât jơh đĕi alưng loi, thu 'yŏk đơng nă ma lơm tơring hŭn jơh dĕi pôk xuôn, noh la tơdrong pơgloh hưch hanh
Minh kơpah noh, tơdrong băt đơng nă ma, pơgloh la unh hnam dơnuh, unh hnam nă ma kon kông lơm tơring jơh ơĭ lư tơplih pơjăng, rim tơdrong phap luât đơng Đang, kơpal jơh đĕi pơnhroh weng ăn sưt truh rim thôn, pơlĕi sư truh đĕi adrĭng nă ma weng nă ma kon kông uĕi apung kông, apung hlo thoi qua rim măng tơgum phap ly lưu đông, qua rim tô chưk hôi, đoan thê rim kơp, pơm kơjung đĕi rim nưih sơngưm pơgloh, bơngai đĕi nă ma gơneh gơ nơm lơm cham pơlĕi, sư đơng noh rim tơdrong jơră tuk rim tơdrong lac hâu, rim tơdrong dơt phă đơng rim tơdrong thu đich, tơmăn tơl an ninh trât tư, an toan sa hôi uĕi apung kông, apung hlo
Lơm lư sơnăm anu yuô ơu, hŭn Vinh Thanh jơh tranh thu rim nguôn jên tơgum ăn chương trinh muk tiêu đak sach, vê sinh môi trương cham pơlĕi
Đơng rim nguôn jên tơgum rim chương trinh, dư an
Truh ahrĕi, ty lê unh hnam lơm hŭn chă yuô đak trơ tro vê sinh đat 97,5%, ty lê che athu bri đat 75,81%
Minh kơpah noh, tơdrong ngo hnhĕi, vân hanh rim kông trinh kơp đak pơnhôm uĕi apung cham pơlĕi atung rim tơdrong năm tơmưt tơdrong
Cơ sơ ha tâng cham pơlĕi năr minh kơjung, tơdrong yăl arih đơng nă ma cham pơlĕi đĕi alưng loi, pơgop tơdrong alưng an ninh chinh tri apung cham pơlĕi
Pơtho khan tơdrong dân sô kê hoach hoa unh hnam la minh lơm lư tơdrong sư pôk xuôn tơdrong thu 'yŏk đĕi tơdrong yăl arih đơng nă ma
Lơm lư sơnăm jê ơu, kơp uy, khul pơgơl sa Vinh Thuân dech ngo hnhĕi jơră dêh tơdrong pơtho khan lơm tơdrong dân sô – kê hoach hoa unh hnam pơm tơdrong tơplih pơjăng lơm tơdrongbăt đơng nă ma
La minh sa apung kông, nă ma kon kông uĕi lơm kbră pơgloh hrat tơnap đơng hŭn, trinh đô đơng nă ma ară kơđeh, ty lê unh hnam dơnuh yoh 48%, kơna tơdrong dân sô – kê hoach hoa unh hnam đơng sa tơjrưm bi bia hrat tơnap
Sư rim tơdrong tơplih tơdrong băt đơng nă ma, Khul pơgơl đơng sa jơh pơgơl Tram y tê sa Vinh Thuân adrĭng rim đoan thê, dơng sa truh thôn pơm lư tơdrong pơtho khan pơtep weng truh rim unh hnam krao akom rim mai oh lơm kơbră wă đeh bi đeh kon mă pêng, rim yă bok pơm kê hoach hoa unh hnam, tơme rong jăng pran đeh
Lơm sơnăm 2019 sa ară adrĭng pơlĕi hơgĕi Chiên jit tơme rong đeh đat weng blung adrol minh ksô tơdrong đĕi pơjao
Minh kơpah, kang bô chuyên trach dân sô sa ară adrĭng chi hôi mai oh pơlĕi ăn hla, tai liêu lơm tơdrong băt đeh, kê hoach hoa unh hnam ăn mai oh tơmưt rim măng sinh hoat chi hôi
Minh kơpah tơdrong jơră dêh tơdrong pơtho khan, sa kung ngo hnhĕi tơjung pơm đôi ngu, pôk xuôn tơdrong băt ăn kang bô pơm tơdrong dân sô
Ahrĕi lơm sa ơĭ 8 công tac viên uĕi rim thôn
Yua đĕi pơtho khan rim tơdrong kơ wă, loi piêu la bơngai uĕi lơm cham pơlĕi, kơna đôi ngu công tac viên dân soá hlău uĕi jê adrĭng nă ma, đĕi nă ma lui, đơng noh ơĭ rim kơ kach pơtho khan trơ tro weng thu 'yŏk
Sơnăm 2019, kang bô chuyên trach dân sô weng rim công tac viên jơh adrĭng pơtho khan dĕi 12 măng lơm rim tơdrong lơm dân soá – kê hoach hoa unh hnam, rim tơdrong lơm tao hôn weng hôn nhân cân huyêt thông, adrĭng loi 300 măng nă ma truh kơpăng; tơgum lư anung jit vu bi ăn chep klak ăn rim mai oh uĕi lơm kơbră đeh
Krao akom lư căp yă bok lơm kơbră wă đeh chă yuô rim tơdrong sư bi ăn chep klak
Yua rim tơdrong pơjăng noh, sơnăm 2019 lơm tơring sa bi ơĭ trương hơp mă như đeh kon mă pêng, lơm jơnang noh lơm sơnăm 2018 la 3 trương hơp
Adring rim thu 'yŏk đat đĕi, sơnăm 2019 Tram y tê sa Vinh Thuân đĕi Sơ y tê bơne pơm hơgĕi tơdrong dân sô – kê hoach hoa unh hnam
Lơm cơ sơ rim tơdrong đat đĕi, jơnang truh, sa Vinh Thuân ling lang tơplih anao tơdrong pơtho khan rim tơdrong lơm dân sô – kê hoach hoa unh hnam truh adrĭng nă ma
Kua noh, rim tơdrong pôk xuôn tơdrong thu 'yŏk đĕi tơdrong yăl arih, thoi noh pơgop tơdrong pơm thăng lơĭ rim tơdrong pơjing kinh tê sa hôi đơng cham pơlĕi
Lơm nhiêm ky 2020 -2025, Khul chơp hanh Đang bô sa Vinh Thuân jơh pơnhôm pơgơl đĭ đăng tơdrong chinh tri, đoan kêt minh trong lech jăng pran tơjroh pơm choh jang, pơjing kinh tê sa hôi, jư kơjăp an ninh quôc phong, pơm thăng lơĭ rim tơdrong kinh tê sa hôi mă Nghi quyêt ăn lech
Lơm noh ơĭ lư tơdrong đat weng blung adrol pơting adrĭng nghi kuyêt
Phat huy rim thu 'yŏk pơjăng noh, lơm nhiêm ky 2020 – 2025 anu, Đang bô sa Vinh Thuân jơh ăn lech lư tơdrong pơjing kinh tê sa hôi cu thê jê adrĭng tinh hinh weng tơdrong thưk tê uĕi cham pơlĕi, sư pơgop tơdrong pôk xuôn thu 'yŏk weng tơdrong yăl arih ăn nă ma
Lơm noh pơnhôm tơmưt minh ksô tơdrong in: Tôc đô kơjung kinh tê tinh jơnum kơjung 14,9%; pram pôk mưk thu 'yŏk tinh jơnum kơl bơngai đat 20 triêu đông/minh anu/minh sơnăm; ty lê unh hnam dơnuh tơjul đơng 6 – 7%; ty lê lao đông cham pơlĕi qua đao tao, pơtho khan đat loi 40%; thu ngân sach kơjung đơng 8% kơjung; rim sơnăm ơĭ 20% chi bô đang uôil iêl kơjăp kơjung, bi ơĭ chi bô khe; ty lê kêt nao đang viên rim sơnăm đat đơng 5 – 6% pơting ksô đang viên
Đang bô đat uôil iêl kơjăp đi nhiêm ky
Pran truh sơnăm 2025 đat 17/19 tơdrong đơng Bô tiêu chi kơpal the đak lơm tơjung pơm cham pơlĕi anao
Đơng jơnang dư an hla nhem an toan yua Chinh phu Newziland tơgum đĕi pơnhroh uĕi Vinh Sơn, tơdrong yăl arih đơng nă ma uĕi ơu jơh khă loi, adrĭng tinh jơnum minh unh hnam pơm 500m2 hla nhem an toan, thu 'yŏk đĕi đơng 3,5 – 4 triêu đông/minh khĕi
Nă ma pơgloh hưch hanh jơnang pơtăm keh kong long hla nhem an toan, đĕi Trung tâm thu 'yŏk đĕi nông lâm thuy san apung 2 Đa Năng chưng nhân đat tơdrong ViêtGAP weng ơĭ Siêu thi BigC tiêu thu alưng
Pơtho khan nông, lâm nghiêp, pơgloh la kinh tê tracng trai nông lâm pơtep adrĭng la nganh kinh tê pơgloh đơng rim hŭn apung kông, lơm 5 sơnăm anu yuô ơu, tinh jơh ngo hnhĕi pơnhroh lư tơdrong pơgloh in kơjung tơgum cơ sơ ha tâng, jơră dêh tơdrong tơgum pơtho khan kơ kach pơm, tơgum tin jung ưu đai… yua noh, rim tơdrong ăn choh jang nông lâm nghiêp pơjing tương đôi alưng, tơgum lư unh hnam nă ma kon kông kơjung đi dơnuh
Sư pơm hơgĕi rim tơdrong sơnăm 2020, NHCSXH hŭn Vinh Thanh ăn lech rim tơdrong cu thê jơră dêh pơm tơgum jên rim chương trinh tin jung chinh sach in
Vĕi unh hnam dơnuh, unh hnam jê dơnuh, ăn vĕi hok sinh, sinh viên ơĭ tơdrong hrat tơnap, tơgum tơdrong pơm, đak sach vê sinh môi trương cham pơlĕi… weng rim đôi tương chinh sach nai
Sơnăm 2020, NHCSXH hŭn pran kơjung lơkah sơre đơng 7 – 8% pơting adrĭng sơnăm 2019, nguôn jên huy đông đat 130%, pơting lơkah sơre truh atuch sơnăm 2020 đat 100% glong pơnhroh kơjung sơnăm, ty lê sơre qua han uĕi mưk ơla 0%, thu lai đat 100%; pơm hơgĕi rim tơdrong ăn vĕi, pôk xuôn thu 'yŏk tơdrong Hôi uy thac
Đơng noh pơgop tơdrong pơm alưng tơdrong yăl arih, tơdrong pơm, pôk xuôn thu 'yŏk ăn nă ma, pơgop tơdrong tơmăn tơl an sinh sa hôi, rim tơdrong tuk bơngot dơnuh, tơjung pơm cham pơlĕi anao lơm tơring hŭn
Lơm jơnang anu yuô ơu, măng krao akom "Đi đăng nă ma đoan kêt kơjăp tơjung pơm tơdrong yăl arih văn hoa, đô thi alưng liêm" pơtep adrĭng trong glong "Đi đăng nă ma đoan kêt kơjăp tơjung pơm tơdrong yăl arih văn hoa" jơh pơm tơdrong tơplih dêh lơm tơdrong băt weng tơdrong pơm lơm đĭ đăng nă ma kon tơring, đĕi ngo la tơdrong pơm hơdơĭ đi uĕi cơ sơ; thoi kua 5 tơdrong đơng măng krao akom, măt trân weng rim hôi đoan thê jơh phat đông trong glong tơjroh pơjing kinh tê, pơm tơdrong tơplih mua vu, tơplih adrêch long pơtăm, xem rong ăn thu 'yŏk đuôĭ; pơm rim mô hinh rong ka klenh, lơ mo lai, nhung asech, mô hinh tơmăn bal grông, pit sư grŏnh, puôil ngô, amrĕ… pơjing kinh tê trang trai, gia trai chep ăn thu 'yŏk đuôĭ
Krao akom nă ma jư vĕi weng phat huy giă tri văn hoa, tơdrong alưng liêm đơng nă ma; trong glong ren luyên, tơme rong jăng pran, jư vĕi môi trương; trong glong tơjung pơm sa hôi hok tơp; trong glong tuk bơngot dơnuh, đên ơn đap nghia, tơgum bơngai hrat tơnap; trong glong nă ma jư vĕi an ninh the đak, phong dơt bơngai pơm glăi weng tê nan sa hôi… chep ăn lư thu 'yŏk tơpă
Ahrĕi, lư trong glong, đê an, chương trinh, măng krao akom pơnhroh uĕi cơ sơ atung đĕi pơtep ơĭ thu 'yŏk; rim sơnăm, măt trân rim kơp jơh adrĭng krao akom loi 97% unh hnam đăng ky unh hnam văn hoa, qua binh xet phân loai atuch sơnăm ơĭ 96% unh hnam đĕi công nhân unh hnam văn hoa; 100% apung nă ma đăng ky tơjung pơm apung nă ma văn hoa, ơĭ 86,44% apung nă ma đĕi công nhân pơlĕi, thôn, khu phô văn hoa; 81,63% pơlai đat danh hiêu pơlĕi jăng pran; 59,4% đơn vi, trương hok đat danh hiêu đơn vi, trương hok văn hoa
UBMTTQVN rim Sa, thi trân jơh adrĭng tơjung pơm đĕi 59 kơtum hoa giai uĕi 59 thôn weng kơtum pơgloh pơtho khan phap luât lơm nă ma cham pơlĕi; 100% thôn, pơlĕi tơjung pơm hương ươc, quy ươc đĕi nă ma kơ wă weng pơm ơĭ thu 'yŏk
Đơng kơl khĕi 2.2019 truh ahrĕi, tơdrong phong, dơt jit jĭ Covid – 19 đĕi pơgơl Hŭn uy, UBND hŭn pơgloh ngo hnhĕi pơgơl
Hŭn uy, UBND hŭn jơh ăn lech rim văn ban, kê hoach, quyêt đinh tơtam pơgơl tơdrong phong dơt jit; pơjao tơdrong pơm cu thê ăn rim kơ kuan, đơn vi, rim thanh viên khul pơgơl, UBND rim Sa, thi trân sư ơĭ tơdrong pơm
Minh kơpah noh, tơdrong pơtho khan lơm tinh hinh, rim tơdrong phong dơt jit jĭ đĕi hŭn ngo hnhĕi pơm đơng lư tơdrong in: Pơtho khan lơm hê thông truyên thanh đơng hŭn weng rim Sa, thi trân sư câp nhât thông tin lơm tơdrong jit jĭ weng tơdrong pơnhroh tơdrong phong dơt jit jĭ lơm tơring hŭn
Adring tơdrong jơră dêh tơdrong pơtho khan, Hŭn uy, UBND hŭn pơgơl nganh y tê hŭn weng UBND rim Sa, thi trân ngo hnhĕi kơjăp tơdrong jăng pran đơng rim đôi tương ơĭ tơdrong ji; pơgơl rim kơ kuan, đơn vi, trương hok lơm tơring hŭn don dep vê sinh, phun bơgang khư trung tiêu đôc lơm rim apung nă ma cham pơlĕi
Adring tơdrong tơmưt pơm pơjăng đơng đĭ đăng hê thông chinh tri, ahrĕi lơm tơring hŭn đi boh ơĭ trương hơp mă như nhiêm Covid – 19
Pơgloh la rim unh hnam nă ma kon kông lơm tơring hŭn, tơmăn tơl tơdrong đinh canh, đinh cư đunh, sư khăk phuk tơdrong bi duh đak choh jang, gơn tơdrong năm du canh, du cư weng pơglăi truh tai nguyên bri
Jơnang anu yuô ơu, Hat kiêm lam hŭn Vinh Thanh jơh adrĭng Phong nông nghiêp weng pơjing cham pơlĕi, Phong tai nguyên weng Môi trương thông kê, ra soat quy the đơng rim cham pơlĕi, pơlĕi năm ngo hnhĕi weng pơđam bơl đon ăn UBND hŭn pơkă kơp ơĭ thâm quyên quy hoach, tơplih tơdrong chă yuô the lâm nghiêp tơkan the choh jang nông nghiêp ăn rim unh hnam tai đinh cư bi duh the choh jang
Tơdrong khao sat, quy hoach đĕi pơm kơjăp, ơĭ tơdrong adrĭng tơk pơk hat kiêm lâm adrĭng rim nganh chưk năng đơng hŭn. Khul ngo hnhĕi bri phong hô hŭn Vinh Thanh weng Cty lâm nghiêp Krông Bung, tơmăn tơl pơm tơjul bia pơgloh hiong hiơt lơm bri, tơjul hiong hiơt môi trương weng trơ tro adrĭng tơdrong choh jang nông nghiêp
Adring tơdrong phă bri pơm mil ară boh ơĭ lech, lơm lư sơnăm jê ơu lơm tơring hŭn ară boh ơĭ lech lư vu phă bri pơm mil glăi pơm hiong hiơt lư chđeh the bri
Tơdrong pơgloh la minh ksô unh hnam nă ma kon kông tơdrong băt đim đeo hơgĕi, choh jang mil chep tơdrong luân canh, bi kơïaëp; wă đi rim Sa, thi trân đim ơ quy hoach chă yuô the kơjăp, tơdrong khuyên nông, khuyên lâm jơh đĕi pơnhroh lơm lư cham pơlĕi mălĕi tơdrong apo đim đuôĭ; tơdrong chă yuô the đơng nă ma bi trơ tro, minh ksô chđeh the quy hoach sư pơtăm long lương thưc mălĕi chep pơtăm long kông nghiêp; tơdrong pơm rim kông trinh thuy lơĭ, thuy điên pơm ăn minh ksô chđeh the choh jang đơng nă ma bia loi, lơm jơnang nang noh dân sô năr minh kơjung, choh jang bi tơgum duh lơm tơdrong kơ wă lương thưc; giă ca minh ksô đô nông san, lâm san kơjung đuôĭ, kich thich nă ma cham pơlĕi phă bri sư 'yŏk the pơm
Minh kơpah noh, tơdrong chă băt rôp băt phong tuk tơp quan đơng nă ma kon kông sư pơtho khan giao duc phap luât lơm jư vĕi weng pơjing bri ară han chê; đôi tương phă bri pơm mil năr kang tinh vi, phă bri boi tơdrong "akăl băo", pơm lơm kơmăng, chă yuô măy cưa chep ti sư koh phă long bri, lơm jơnang noh, tơdrong năm ngo hnhĕi bri đơng kiêm lâm cham pơlĕi, đơng rim chu bri ară bi dech kơna đim boh weng gơn tơtam rim vu pơm glăi
Tơdrong xư ly bơngai pơm glăi adrĭng rim trương hơp phă bri pơm mil ară lư bât caäp, đôi tương bi ơĭ jên nôp, tơdrong cương chê phă tuk hoa mau, khan pơtăm piêu bri adrĭng minh ksô vu đim pơm đĕi
Minh kơpah noh, minh ksô đôi tương lơĭ jung tơdrong apung kông, tai đinh cư sư phă bri tơgal the pơm thoi sư đĕi đên bu jơnang ơĭ dư an pơm thuy điên
Sư gơn tơdrong anu, hat kiêm lam hŭn Vinh Thanh jơh ăn lech minh ksô tơdrong sư gơn tơdrong phă bri pơm mil lơm tơring
Cu thê la kơjung adrĭng rim nganh, hôi đoan thê; jơră dêh tơdrong pơtho khan adrĭng tơdrong trơ tro adrĭng phong tuk, tơp quan weng tơdrong băt đơng nă ma cham pơlĕi, pơgloh la nă ma kon kông
Kiêm lâm đia ban dech uĕi jê nă ma, rôp băt tơdrong kơ wă đơng nă ma sư potho khan, krao akom, pơm tơplih tơdrong băt, tơdrong pơm đơng nă ma; kơjung tơdrong năm ngo hnhĕi bri; boh, gơn tơ tam rim tơdrong phă bri glăi; pôk xuôn trach nhiêm đơng đôi ngu kiêm lâm dia ban, đơng rim chu bri lơm tơdrong jư vĕi bri; rim kơp, rim nganh ranh pơnhroh pơm rim chương trinh, dư an tơgum pơjing choh jang, pơjao bri, ăn thŭ bri, khoan jư vĕi bri boi Nghi quyêt 30a đơng kơpal the đak sư nă ma ơĭ thu 'yŏk alưng, pơtep quyên lơĭ weng trach nhiêm đơng nă ma lơm tơdrong ngo hnhĕi jư vĕi bri
Lơm lư sơnăm anu yuô ơu, UBND hŭn jơh pơnhroh ơĭ thu 'yŏk chinh sach đơng Đang weng Kơpal ăn apung nă ma kon kông khan kơdih weng nă ma apung kông khan adrĭng đat đĕi lư thu 'yŏk pơjăng, yua noh tac đông truh tơdrong yăl arih weng nưih sơngưm đơng nă ma lơm tơring hŭn năr kang đuôĭ
Kinh tê sa hôi pơjing adrĭng mưk kơjung tinh jơnum 14,5% minh sơnăm, kơ kơu kinh tê tơplih boi tơdrong pơjăng, cơ sơ ha tâng in điên, trong, trương, tram y tê đĕi tơgum tơjung pơm tơgum tơdrong kơ wă đơng nă ma
Rim tơdrong đơng Đang weng kơ pal tơgum lơm lư sơnăm anu yuô ơu, ơĭ lư tơdrong tơgum trưk tiêp, ơĭ lư tơdrong tơgum đơng đô choh jang weng rim ha tâng ky thuât jơh pơm tơdrong kơ ban, alưng ăn tơdrong pơjing apung kông trong pơ tơm weng ăn rim jơnang đơng rong piêu
Qua noh tơdrong yăl arih weng nưih sơngưm đơng nă ma kon kông năr kang alưng
Lơm jơnang pơnhrohj pơm rim tơdrong, UBND hŭn jơh anhôm pơgơl tơdrong pơtruh KHKT, phân kơp ngo hnhĕi rim chinh sach weng đô thi hoa, pơgloh la tơdrong pơ tơp nghê, hok sinh, kang bô rim kơp… jơh pơgop tơdrong pôk xuôn tơdrong thu 'yŏk đĕi nguôn nhân lưk weng tơdrong pơjing choh jang lơm nă ma kon kông
Boi pơtho khan đơng UBND sa Vinh Quang, vu He sơnăm anu, sa Vinh Quang ơĭ glong pơnhroh ăn tơmưt choh jang 118 ha ba. Jơnang jul adrêch pơtho khan đơng năr 10 truh năr 20.4
Lơm tơdrong to phang ai ahrĕi, tơdrong bi duh đak chruh ăn choh jang, yua noh UBND sa jơh pơgơl nă ma jul adrêch rim adrêch kơđeh năr, ơĭ thu 'yŏk, tơdrong thu 'yŏk đĕi, dơt đĕi to phang hơgĕi
Kơ kơu adrêch chă yuô rim adrêch ba pơgloh in khang dân đôt biên, ĐV 108, ANS1, TBR 36, TBR 45, Đai thơm 8, rim adrêch tơgum in KD 28, ML 202, ML 48
Minh kơpah, lơm vu he anu, sa Vinh Quang ơĭ glong pơnhroh ăn tơmưt pơtăm 298 ha kumi weng 20 ha long hơbo lơp
UBND sa jơh pơgơl koch trong mương, pơm teh, tơmăn tơl tơdrong thuy lơĭ, chă yuô đak amăn, khoa hok weng tơgum rim adrêch ba tơtam ăn nă ma choh jang
Minh kơpah noh, UBND sa pơtho khan, krao akom nă ma dech lech kuân bet kơne đơng pơ tơm vu đơng lư tơdrong, anhôm tơme rong, phong dơt jơrông jĭ lơm long ba weng rim loai long pơtăm nai, pơgop tơdrong choh jang thăng lơĭ vu he
Ahrĕi, nă ma lơm sa atung anhôm pơm teh sư tơtam jul adrêch vu He tơmăn tơl glong pơnhroh choh jang đơng sa jơh ăn lech
Sư tơdrong tuk bơngot dơnuh dơnŏ cơ sơ đĕi pơm ơĭ thu 'yŏk, lư sơnăm anu yuô ơu, Hôi LHPN hŭn Vinh Thanh jơh pơgơl rim kơp hôi pơjing nưih sơngưm tơgum adrĭng, pơlĕi să rim mô hinh kinh tê ơĭ thu 'yŏk
Rim kơp hôi dech pơgĕi piêu tơdrong 'yŏk vĕi uy thac adrĭng NHCSXH hŭn
Truh ahrĕi pơting lơkah sơre yua Hôi mai oh hŭn ngo hnhĕi loi 106 ty đông adrĭng 50 tô amăn jên weng vĕi jên, 2.238 unh hnam hôi viên mai oh vĕi tơgum tơmưt choh jang, tech bơdro
Đơng nguôn jên anu, lư hôi viên mai oh jơh chă yuô trơ tro tơdrong weng pơjing ơĭ thu 'yŏk
Truh ahrĕi, lơm hŭn ơĭ lư mô hinh pơjing kinh tê ăn thu 'yŏk đuôĭ
Pơgloh in mô hinh liên kêt âp ăng mai dơnŏ thôn Đinh Tam, sa Vinh Hao; mô hinh rong ka chep lai pêng dong đơng mai oh sa Vinh Quang; mô hinh pơtăm puôil ngô dơnŏ sa Vinh Thuân
Pơm thư krao đơng UBMTTQVN hŭn truh rim kơ kuan, đơn vi, tô chưk, doanh nghiêp, kơdih ơkơu lơm weng ơgah hŭn adrĭng pơm ung hô phong dơt jit Covid-19, ksơ năr 8.4, pơgơl công an hŭn Vinh Thanh jơh truh weng ăn ksô jên 03 triêu đông ăn Tô ngo hnhĕi jit jĭ liên nganh phong dơt jit Cocvid-19 hŭn Vinh Thanh dơnŏ Tram go lui
Adrol noh, pơgơl kông an hŭn kung jơh truh UBMTTQVN hŭn ăn ksô jên 08 triêu đông weng 12 chai đak anhao ti sat khuân
Pơting ksô jên ung hô la 12,3 triêu đông
Đĕi alê, đĭ đăng ksô jên anu yua tơp thê kang bô pơgơl weng chiên si công an hŭn Vinh Thanh krao akom pơgop ung hô tơdrong phong dơt jit Covid-19 lơm tơring hŭn
Pơm trong glong "Mai oh adrĭng môi trương kse – uôil iêl – alưng liêm, trong kơdih ngo lơm vê sinh môi trương", Hôi LHPN sa Vinh Kim jơh krao akom 90% mai oh rim chi hôi pơm vê sinh trong cham pơlĕi weng tơjung pơm rim to trong kơdih ngo lơm vê sinh môi trương
Lư hôi viên mai oh lơm sa bưa pơm ăn đe hyoh pơm boi bưa pơjăng pơtho khan, krao akom unh hnam weng nă ma cham pơlĕi pơm boi
Truh ahrĕi, lư unh hnam hôi viên, mai oh weng nă ma lơm sa jơh quen anhôm rac, phân loai rac trơ tro tơdrong
Minh kơpah, hôi dech ngo hnhĕi tơdrong pơnhroh pơm măng krao akom "Đi đăng nă ma đoan kêt tơjung pơm cham pơlĕi anao, đô thi văn minh", trong glong đoan kêt tơjung pơm tơdrong yăl arih văn hoa uĕi apung nă ma dơnŏ rim pơlĕi
Truh ahrĕi, lơm sa ơĭ 85% unh hnam hôi viên mai oh đat 4 tơdrong "Phi to, binh đăng, tiên bô, alưng liêm" weng rim sơnăm ơĭ loi 85% unh hnam đat unh hnam văn hoa
Lư sơnăm anu yuô ơu, tơdrong hoa giai uĕi cơ sơ jơh 'yŏk đĕi tơdrong ngo hnhĕi đơng rim kơp, rim nganh, MT weng rim hôi đoan thê
Truh ahrĕi, rim tô hoa giai uĕi cơ sơ lơm tơring hŭn jơh năm tơmưt tơdrong adrĭng 144 hoa giai viên
Rim nă ma tô hoa giai dech uĕi jê, rôp băt weng tơgum trong grông rim mâu thuân boh lech lơm nôi bô nă ma, pơm tơgum alưng rim mâu thuân lơm nă ma, pơgop tơdrong tơmăn tơl an ninh trât tư, cung cô khôi đai đoan kêt đĭ đăng nă ma
Oĕi wă đi rim Sa, thi trân tơdrong hoa giai đĕi pơm hơgĕi weng đĕi nă ma lui weng ung hô, thu 'yŏk đơng tơdrong anu ơĭ tac đông pơgloh grông truh tơdrong pơjing kinh tê sa hôi, pơgop tơdrong tơjung pơm unh hnam alưng liêm, tơjung pơm apung nă ma, pơlĕi văn hoa weng alưng tơdrong an ninh trât tư dơnŏ cơ sơ
Boi TTYT hŭn Vinh Thanh ăn alê, đơng kơl sơnăm truh ahrĕi, lơm tơring hŭn jơh ơĭ 55 trương hơp jĭ sôt xuât huyêt truh kham weng điêu tri dơnŏ TTYT
Lơm noh lư pơgloh la thi trân Vinh Thanh ơĭ 22 trương hơp jĭ, sa Vinh Thinh ơĭ 15 trương hơp, Vinh Quang ơĭ 10 trương hơp
Sư chu đông phong dơt jit jĭ sôt xuât huyêt lơm tơring hŭn, TTYT hŭn kung jơh pơlĕi rim măng lech quân bet tek wek dơnŏ rim cham pơlĕi
Ahrĕi, adrĭng tơdrong pơnhroh phong dơt jit jĭ Covid-19 weng rim jit jĭ nai, TTYT hŭn Vinh Thanh kung pơtho khan nă ma wă chu đông phong dơt jit sôt xuât huyêt đơng rim tơdrong in: bet tek wek tăp dal hnam phong dơt sơhmech căp, jơnang tep kơnăr kung phai chô mung
Mai Trân Thi My Dung, chu tich Hôi nông dân sa Vinh Hoa la minh lơm lư kang bô gương mâu, tân tuy adrĭng tơdrong hôi weng trong glong nông dân
pơtep adrĭng tô chưk hôi weng trong glong nông dân jê 10 sơnăm, mai bi thôi tơplih anao tơdrong pơm, pôk xuôn vai tro đơng tô chưk hôi, đĕi lư kang bô, nă ma amem mơnat
Jơnang jê ơu, yua rim tơdrong uĕi jê đĕi kơ kach tơme rong, hinh thưc klenh rong công nghê anao, jê pơm kơđeh ăn thu 'yŏk alưng kơna nghê rong ka klenh lơm klong Đinh Binh pơjing dêh
Đơng minh ksô unh hnam rong ken trong pơ tơm, truh ahrĕi nghê rong ka klenh lơm klong thuy lơĭ Đinh Binh jơh pơjing đĕi Tô hôi nghê nghiêp rong ka klenh chep ăn thu 'yŏk kinh tê đuôĭ
Tơdrong chih đơng rong ơu khan truh rim thu 'yŏk đơng trong glong rong ka klenh lơm klong Đinh Binh
Bok Vo Văn Nhơn uĕi sa Vinh Hao la minh lơm ksô lư bơngai ơĭ lư sơnăm lơm nghê rong ks klenh lơm klong thuy lơĭ Đinh Binh
Sơnăm 2017, bok la bơngai pơ tơm khinh rong thư rim adrêch ka đak 'ngam anao ơĭ giă tri kinh tê đuôĭ đĕi thi trương kơ wă in: ka lăng nha, ka thac lac cươm
Đơng rong minh sơnăm rong thư đĕi thu 'yŏk, lơm 2 sơnăm jê ơĭ, bok jơh pơlĕi să quy mô klenh rong weng đa dang đôi tương ka in ka lăng nha, thac lac cươm weng minh ksô loai ka nai ăn thu 'yŏk 300 triêu đông minh sơnăm
Sơnăm 2009, nghê rong ka klenh lơm klong thuy lơĭ Đinh Binh pơ tơp pơjing adrĭng mô hinh rong ka điêu hông lơm klenh yua chi cuc thuy san tinh Binh Đinh pơm
Truh ahrĕi jơh ơĭ 30 nă ma nông dân sa vinh Hao adrĭng pơm adrĭng ksô lương 30 klenh, minh klenh 10 ô rong
Pơgloh rong rim loai ka đĕi thi trương tiêu thu dêh in: điêu hông, chep, me, trăm, chơkanh, chruôh… san lương đat khoang 700 tân minh sơnăm, thu 'yŏk đơng rong trư jên pơm tinh jơnum đơng 60 – 80 triêu đông minh klenh rong
Adring tơdrong pơjing anao chi tô hôi nghê nghiêp, hinh thanh tô hơp tac liên kêt chuôi choh jang weng tiêu thu ka, sơnăm 2017, Hôi nông dân sa Vinh Hao jơh krao akom rim nă ma rong ka uĕi ơu pơjing anao tô hôi rong ka klenh adrĭng 15 nă ma adrĭng pơm, truh ahrĕi jơh kơjung 17 nă ma
Tơdrong pơjing anao tô hôi nghê nghiêp anu jơh tơgum ăn tơdrong sinh hoat lơm tô chưk hôi đơng nă ma đĕi alưng loi, tơpă loi yua kăn hơ ơĭ adrĭng tơdrong nganh nghê, ơĭ tơdrong ngo hnhĕi adrĭng lơm nguôn adrêch, kơ kach rong, quy trinh rong weng thi trương trong lech
Hôi nông dân sa weng hŭn kung hlă loi lơm tơdrong pơjing anao dư an tơgum jên sư pơjing choh jang
Klong thuy lơĭ Đinh Binh ơĭ dung lương đak hmong kơjung truh 226 triêu met khôi
Minh kơpah tơgum đak chruh ăn kơïit ơbơu hecta the nông nghiêp, klong Đinh Binh ară la môi trương alưng sư nă ma Vinh Thanh pơjing dêh nghê rong ka đak 'ngam
Oĕi minh cham pơlĕi mă chđeh the choh jang bia, pơgloh la the bri in sa Vinh Hao, nghê rong ka klenh lơm klong thuy lơĭ Đinh Binh jơh pơlĕi tơdrong pơjing anao, pơgop tơdrong pôk xuôn thu 'yŏk ăn nă ma
Bơgê 'năr 02.3, UBND hŭn pơlĕi hŏp giao 'ban tơdrong phong dơt jĭt Covid – 19
Dư weng pơgơl măng hŏp ơĭ đ/c Chu tich UBND hŭn Lê Văn Đâu; đ/c Huynh Đưc Bao – Phŏ chu tich UBND hŭn
'Boi pơtho khan đơ̆ng nganh chưk năng, truh ahrĕi lơ̆m tơring hŭn jơh pơjing anao weng pơjao tơdrong pơm ăn rim thanh viên khul pơgơl; jơh ăn lêch glong pơnhroh tơgŭm 4 kơ̆p đô jĭt jĭ; nganh chưk năng jơh pơm duh rim tơdrong phong dơt, tơdrong kiêm soat nhiêm khuân, phân kông kang 'bô trưk 24/24 phong dơt jĭt jĭ viêm trong hô hâp kơ̆p yua chung anao vi rut Corona pơm lêch; jơh phun bơgang khư khuân Cloramin B lơ̆m đĭ đăng rim trương hŏk, lơ̆m rim chơ, rim kơ kuan, đơn vi lơ̆m tơring hŭn weng TTYT sư phong dơt jĭ Covid – 19
Pơlŏk phun bơgang Cloramin B khư trung đĭ đăng apung trương weng lơ̆p hŏk adrol jơnang hŏk sinh tơmưt hŏk 'năr 02.3.2020
TTYT hŭn jơh pơlĕi pơtho khan ăn rim 'ban, nganh, hôi đoan thê weng y tê trương hŏk lơ̆m rim tơdrong khư khuân
Pơlŏk pơtho khan phong dơt jĭt jĭ viêm trong hô hâp kơ̆p yua chung anao vi rut Corona pơm lêch adrĭng lư tơdrong in: truyên thanh, tơ rơĭ
Minh kơpah rim tơdrong pơjăng khan 'noh, lơ̆m phong dơt jĭt ară ơĭ lư hrat tơnap in ahrĕi đim ơĭ vaccine phong jĭt Covid – 19; rim tơdrong phong jĭ pơgloh la gơning tơmưt vê sinh môi trương, vê sinh kơdih ơkơ̆u… kơna tơdrong apoh jĭt jĭ lơ̆m nă ma la pơgloh grông
Pơgloh, ahrĕi 66 quôc gia weng apung lanh thô jơh ơĭ bơngai dương tinh adrĭng Covid – 19
Sư chu đông lơ̆m tơdrong phong dơt jĭt jĭ lơ̆m tơring hŭn, đ/c Lê Văn Đâu – Chu tich UBND hŭn – Trương khul pơgơl pơkă rim kơ kuan, đơn vi weng nganh chưk năng ling lang kơjung tơdrong pơtho khan sư đinh hươ̆ng weng tơgŭm nă ma alê̆ kơ kach phong dơt jĭt
Pơlŏk pơtho khan lơ̆m tơdrong phong dơt jĭt Corona ăn đĭ đăng thôn trương, y tê thôn, pơlĕi lơ̆m tơring hŭn
Dach ngŏ hnhĕi, phân tich ksô liêu ngŏ hnhĕi minh kơ kach ling lang, ơĭ hê thông, pơtho khan trơ trŏ tơdrong weng tơdrong pơjing đơ̆ng jĭt jĭ sư ơĭ tơdrong phong dơt trơ trŏ
Krao tơdrong adrĭng pơm đơ̆ng rim 'ban, nganh, hôi đoan thê… lơ̆m tơdrong krao akŏm nă ma pơnhroh rim tơdrong phong dơt jĭt jĭ Covid – 19
Pơm anhao ti sat khuân, khư khuân trong măt, sut san, trang thiêt 'bi, đô lơ̆m ŭnh hnam
TTYT hŭn tơmăn tơl duh bơgang, vât tư, trang thiêt 'bi, hoa chât weng nhân lưk tơgŭm tơtam tơdrong phong dơt jĭt jĭ viêm trong hô hâp kơ̆p yua chung anao đơ̆ng vi rut Corona pơm lêch lơ̆m tơring hŭn weng pơgĕi piêu tơdrong pơm dach đơ̆ng Đôi tơgŭm ranh, Đôi câp cưu lưu đông
UBND rim Sa, thi trân wă ranh adrĭng nganh chưk năng rôp kơjăp danh sach ŭnh hnam ơĭ bơngai năm pơm uĕi nươc ngoai sư pơtho khan tơtam ăn nganh chưk năng jơnang kăn hơ sưt lơ̆m đak sư ơĭ tơdrong krao akŏm pơm phong dơt
Bơgê 'năr 03.3, Công an hŭn Vinh Thanh pơlĕi măng công 'bô quyêt đinh đơ̆ng Giam đôc Công an tinh weng Trương kông an hŭn lơ̆m điêu đông Công an chinh quy đam nhiêm chưk danh công an Sa, thi trân
Truh dư weng ăn rim Kuyêt đinh ơĭ Đai ta Huynh Văn An – Pho giam đôc Công an tinh, đ/c Lê Văn Đâu – Chu tich UBND hŭn
Dơnŏ măng lê, Công an hŭn Vinh Thanh jơh công 'bô weng ăn Kuyêt đinh điêu đông 20 đ/c Công an chinh quy đơ̆ng công an hŭn sưt đam nhân rim chưk danh Trương, phŏ công an weng công an viên lơ̆m 5 Sa, thi trân
'Boi 'noh, măng mă anu, Giam đôc công an tinh điêu đông 12 đ/c công an chinh quy công an hŭn Vinh Thanh đam nhiêm chưk vŭ trương, phŏ công an Sa, thi trân (lơ̆m 'noh ơĭ 06 đ/c pơm trương công an xa); Công an hŭn điêu đông 8 đ/c công an chinh quy sưt pơm công an viên lơ̆m rim Sa, thi trân thoi lê: sa Vinh Quang, Vinh Hoa, Vinh Thinh, Vinh Hao, Vinh Kim weng thi trân Vinh Thanh
Rim đ/c công an chinh quy đĕi điêu đông đam nhân chưk danh công an Sa, thi trân hŭn Vinh Thanh đĕi đao tao kơ 'ban lơ̆m chinh tri, phap luât, nghiêp vu công an kon tơring, ơĭ kinh nghiêm tơpă lơ̆m tơdrong pơm, tơtam pơđam 'bơl đon ăn kơ̆p uy, khul pơgơl cham pơlĕi pơlĕi pơnhroh ơĭ thu 'yŏk rim tơdrong đơ̆ng Đang, Kơpal weng kông an kơ̆p kơpưng lơ̆m tơdrong tơmăn tơl an ninh trât tư uĕi cơ sơ
Dơnŏ măng công 'bô quyêt đinh, rim đ/c pơgơl công an tinh weng hŭn pơkă rim đ/c công an chinh quy jơnang sưt cơ sơ keh kong hơgĕi tơdrong đĕi pơjao weng pơm đĕi tơdrong lui đơ̆ng Đang bô, khul pơgơl weng nă ma uĕi cham pơlĕi
Đĕi alê̆, truh ahrĕi, hŭn Vinh Thanh jơh ơĭ 30 đ/c công an đĕi điêu đông đam nhiêm rim chưk danh công an lơ̆m 9/9 Sa, thi trân lơ̆m tơring hŭn
Jơnang anu yuô ơ̆u, kơ̆p uy chi bô weng khul pơgơl pơlĕi M2, sa Vinh Thinh jơh kơjung tơdrong pơtho khan, krao akŏm nă ma kon pơlĕi pơm hơgĕi rim tơdrong đơ̆ng Đang, chĭnh sach phap luât đơ̆ng kơpal, rim quy ươc, hương ươc đơ̆ng pơlĕi
Lơ̆m 'noh anhôm jơră dêh trong glong đĭ đăng nă ma adrĭng pơm jư vĕi an ninh teh đak pơtêp adrĭng pơm măng krao akŏm đĭ đăng nă ma đoan kêt tơjung pơm cham pơlĕi anao, đô thi alưng liêm; pơlĕi bĭ ơĭ bơngai pơm glăi weng rim tê nan sa hôi; thoi 'noh pơjăng krao akŏm nă ma pơjing kinh tê, tŭk bơngot dơnuh
Lơ̆m trong glong pơjing kinh tê, nă ma kon pơlĕi jơh alê̆ tơgŭm, tơjung pơm rim mô hinh hay ơĭ thu 'yŏk lơ̆m kĭa rong, pơtăm 'long sư pơjing kinh tê ŭnh hnam
Yua 'noh, tơdrong yăl arih đơ̆ng nă ma kon kông pơlĕi M2 'năr kang đĕi pôk xuôn
Pơlĕi M2 la đơn vi pơgloh đơ̆ng sa Vinh Thinh lơ̆m lư sơnăm ling dach jư kơjăp danh hiêu Pơlĕi văn hoa
Lư sơnăm jê̆ ơ̆u, hŭn Vinh Thanh jơh pơnhroh đông bô, tơtam rim chương trinh, chinh sach kon kông đơ̆ng kơpal teh đak
Pơgloh thoi qua rim chương trinh muk tiêu kơpal teh đak weng rim tơdrong kon kông, cơ sơ ha tâng uĕi apung kông nă ma kon kông đĕi ngŏ hnhĕi tơgŭm
Tơdrong pơnhroh pơm rim chương trinh, dư an, pơgloh la Chương trinh mŭk tiêu kơpal teh đak tơjul dơnuh kơjăp weng rim tơdrong tơjul dơnuh lơ̆m jơnang anu yuô ơ̆u dach ơĭ tơdrong adrĭng hơgĕi tơ̆kpơ̆k rim kơ̆p, rim nganh lơ̆m jơnang pơlĕi pơm
Yua 'noh, chương trinh đĕi pơnhroh pơm khă alưng weng kơjăp kơna jơh pơm tơplih tơdrong băt lơ̆m tơjul dơnuh, pơm kơjung tơdrong chu đông, kơjung đơ̆ng ŭnh hnam dơnuh tiêp 'yŏk weng chă yuô ơĭ thu 'yŏk chĭnh sach weng tơdrong tơgŭm đơ̆ng kơpal sư đĭ dơnuh, kơjung pơm bơdrong
Yua 'noh tơdrong kinh tê – sa hôi apung nă ma kon kông uĕi hŭn Vinh Thanh jơh ơĭ tơdrong tơplih mă ro loi
Tơdrong yăl arih weng nưih sơngưm đơ̆ng nă ma lơ̆m tơring hŭn ling lang đĕi alưng loi
Minh kơpah, rim sơnăm hŭn ară pơnhroh tơgŭm rim ŭnh hnam nă ma kon kông pơgloh hrat tơnap vĕi jên pơjing choh jang đơ̆ng NHCSXH hŭn sư ơĭ jên tơgŭm pơjing kinh tê
Wă đĭ rim ŭnh hnam đĕi vĕi jên hơdơĭ chă yuô nguôn jên trơ trŏ tơdrong, phat huy thu 'yŏk đơ̆ng tơdrong chă yuô nguôn jên vĕi sư pơjing kinh tê pơm alưng tơdrong yăl arih
Đĕi alê̆, atŭch sơnăm 2019, ksô ŭnh hnam lơ̆m tơring hŭn tơjul ară 3.750 ŭnh hnam, 'yŏk ty lê 37,99%, lơ̆m 'noh ŭnh hnam bơngai kon kông la 1.405 ŭnh hnam, tơjul ară 159 ŭnh hnam pơting adrĭng sơnăm adrol
Lơ̆m lư sơnăm anu yuô ơ̆u, yua tơdrong pơgơl pơgloh đơ̆ng kơ̆p uy Đang, tơdrong ngŏ hnhĕi, pơgơl đơ̆ng khul pơgơl weng tơdrong pơtho khan giao duc đơ̆ng rim hôi đoan thê, lơ̆m 'noh ơĭ khul krao akŏm đơ̆ng thôn pơm nong côt
Rim sơnăm, Khul krao akŏm thôn Ta Điêk dach adrĭng rim nganh, hôi đoan thê pơtho khan kang 'bô weng nă ma pơm hơgĕi rim Nghi quyêt đơ̆ng Đang, chĭnh sach phap luât đơ̆ng kơpal, pơjăng adrĭng pơm rim trong glong uĕi cham pơlĕi
Lơ̆m 'noh kang 'bô, đang viên, hôi viên, đoan viên dach pơjing tơdrong nưih sơngưm gương mâu pơtêp adrĭng hŏk weng pơm 'boi nưih sơngưm yăl arih alưng liêm HCM sư pơm nưih ăn nă ma cham pơlĕi pơm 'boi
Thoi qua măng krao akŏm jơh pơm tơdrong tơplih lơ̆m tơdrong băt weng tơdrong pơm đơ̆ng kang 'bô weng nă ma lơ̆m thôn
Đơ̆ng 'noh rim trong glong lơ̆m apung nă ma 'năr kang năm tơmưt tơdrong jơrŭ, lư ŭnh hnam jơh ơĭ nưih sơngưm kơdih kơjung lơ̆m tơdrong yăl arih
Lơ̆m sơnăm 2019, thôn Ta Điêk ơĭ 97,7 ksô ŭnh hnam đat danh hiêu ŭnh hnam văn hoa weng 100% đĕi kông nhân thôn, pơlĕi văn hoa
Lơ̆m 02 khĕi kơl sơnăm 2020, Công an hŭn Vinh Thanh jơh pơlĕi 2 ca adrĭng 8 măng kang bô, chiên si năm ngŏ hnhĕi, châÊn chinh, pôk xuôn thu 'yŏk tơdrong ngŏ hnhĕi kơpal lơ̆m an ninh trât tư, pơgloh la ngŏ hnhĕi vu khĭ, đô đoh, đô tơgŭm, ngŏ hnhĕi cư trŭ, ngŏ hnhĕi rim cơ sơ têch bơdro nganh nghê ơĭ tơdrong an ninh trât tư, jĭt vŭ hlău phat sinh bơngai pơm glăi in dơnŏ chăp đô, kraoke, hnam pơdơĭ
Thu 'yŏk, jơh thu 'yŏk 2 phao đô chê lơ̆m tơring 02 sa Vinh Sơn weng Vinh Kim
Ngŏ hnhĕi cư trŭ adrĭng công nhân pơm biêk dơnŏ Kŭm công nghiêp Ta Suc, qua 'noh jơh 'boh weng xư ly hanh chĭnh 01 trương hơp bĭ pơm trơ trŏ tơdrong lơ̆m thông 'băo lưu trŭ, phat jên 200 ơbơ̆u; pơtho khan đăng kyê gia han tam trŭ ăn 10 trương hơp
Ngŏ hnhĕi, châÊn chinh 01 cơ sơ têch bơdro ăn thŭ lưu trŭ
Ngŏ hnhĕi, pơtho khan 54 ŭnh hnam têch đô tap hoa lơ̆m tơring hŭn pơm cam kêt bĭ chêp jư, têch bơdro rim loai phăo đoh, đô sơhmanh glăi
Ahrĕi plênh atung lơ̆m jơnang tơkan jan, la tơdrong alưng sư rim loai jĭt jĭ apoh dêh
Sư chu đông phong dơt jĭt jĭ, hŭn Vinh Thanh jơh pơjăng pơgơl rim nganh, rim cham pơlĕi pơnhroh tơdrong phong dơt jĭt jĭ
Pơgloh la ăn tơpul xem rong lơ̆m rim Sa, thi trân lơ̆m tơring hŭn
Tơdrong chih đưng rŏng ơ̆u khan truh tơdrong tiêm phong uĕi Vinh Thanh
Sa Vinh Thinh ơĭ tơpul yêr, ơda loi 12.000 tŏ, lơ̆m 'noh tơpul ơda ơĭ khoang 9.000 tŏ
Pơm glong pơnhroh tiêm phong ăn tơpul xem rong
Ahrĕi sa Vinh Thinh atung pơjăng pơnhroh tơdrong tiêm phong adrĭng tơdrong truh rim măng, gơgŏ măng rim hnam sư tơmăn tơl pơm trơ trŏ glong pơnhroh mă hŭn Vinh Thanh jơh ăn lêch
Tơdrong tiêm phong jĭt jĭ ăn tơpul xem rong lư sơnăm anu yuô ơ̆u đĕi sa pơnhroh pơm hơgĕi, nă ma jơh băt đĕi tơdrong glăi đơ̆ng jĭt jĭ adrĭng tơpul xem rong, yua 'noh, ty lê tiêm phong dach đat loi 95%
Pơm tơdrong pơgơl đơ̆ng hŭn lơ̆m tơdrong pơnhroh tơdrong tiêm phong vaccine ăn tơpul xem rong sơnăm 2020, truh jơnang ahrĕi, sa Vinh Thinh jơh pơnhroh tiêm phong đĕi 5.000 liêu vaccine ăn tơpul yêr, ơda, đat ty lê khoang 41% glong pơnhroh
Lơ̆m jơnang truh, sa pran pơm keh kong tơdrong tiêm phong jĭt jĭ 'boi trơ trŏ glong pơnhroh ăn lêch
Ŭnh hnam 'bok Huynh Ngoc Anh uĕi thôn Vinh Trương, sa Vinh Thinh la ŭnh hnam kĭa rong tơpul ơda adrĭng jê̆ 600 tŏ
Đưng rŏng jơnang đĕi kang bô thu y đơ̆ng hŭn weng sa pơtho khan, ŭnh hnam 'bok jơh dach pơnhroh rim tơdrong phong dơt jĭt ăn tơpul ơda đơ̆ng ŭnh hnam
Minh kơpah pơm tiêm phong duh rim loai vaccine phong jĭt ăn tơpul ơda, ŭnh hnam ară đĕi kang bô thu y dach phun bơgang tiêu đôc khư trung apung kĭa rong, adrung adron đơ̆ng ŭnh hnam
Yua 'noh, tơpul ơda đơ̆ng ŭnh hnam 'bok dach yăl arih weng pơjing hơgĕi
Ahrĕi sa atung pơnhroh pơm tơdrong tiêm phong vaccine măng mă I sơnăm 2020, rim ŭnh hnam kĭa rong kung dach pơm tơdrong alưng ăn kang bô pơm hơgĕi tơdrong tiêm phong
Tơmăn tơl ăn tơpul xem rong yăl arih weng pơjing hơgĕi bĭ yŭ jĭt jĭ pơm anh hương truh kinh tê đơ̆ng ŭnh hnam
Pơm tơdrong pơgơl đơ̆ng UBND hŭn, Trung tâm jĭt vŭ nông nghiêp hŭn adrĭng khul pơgơl cham pơlĕi pơnhroh tơdrong phong dơt jĭt
Ahrĕi, 100% Sa, thi trân jơh pơnhroh tơdrong tiêm phong kŭm yêr, ơda
'Boi glong pơnhroh, truh đĭ khĕi 3 hŭn Vinh Thanh jơh keh kong tơdrong tiêm phong ăn tơpul yêr, ơda lơ̆m tơring hŭn
Minh kơpah 'noh, Trung tâm kung pơjăng pơm tơdrong phun bơgang tiêu đôc khư trung ăn rim ŭnh hnam kĭa rong weng rim trang trai grông
Thoi 'noh, adrĭng rim nganh chưk năng kơjung tơdrong năm ngŏ hnhĕi pơgloh adrêch xem rong đơ̆ng dơnŏ nai nhâp sưt
Lơ̆m hŭn Vinh Thanh ơĭ loi 152.000 tŏ xem rong rim loai, lơ̆m 'noh kơdih tơpul yêr, ơda ơĭ loi 116.000 tŏ
Sư pơm hơgĕi tơdrong phong dơt jĭt jĭ
Đơ̆ng kơl sơnăm atruh ahrĕi, hŭn Vinh Thanh jơh anhôm tiêm phong jĭt kŭm ăn tơpul yêr, ơda, thoi 'noh kung jơh phun bơgang tiêu đôc khư trung ăn rim ŭnh hnam kĭa rong lơ̆m rim Sa, thi trân
Yua chu đông pơnhroh tơdrong phong dơt jĭt jĭ kơna tơpul xem rong lơ̆m tơring hŭn Vinh Thanh dach pơjing alưng, lư sơnăm ling bĭ ơĭ 'boh lêch jĭt jĭ
HĐND hŭn Vinh Thanh khai mac măng hop măng mă 10 HĐND hŭn khoa XI nhiêm ky 2016 – 2021
UB Hôi LHTN hŭn Vinh Thanh pơlĕi Đai hôi đai biêu Hôi LHTN Viêt Nam hŭn Vinh Thanh măng mă VIII, nhiêm ky 2019 – 2024
Pơgơl Hŭn uy, HĐND, UBND dâng hương weng sư vong hoa viêng mô rim anh hung liêt si dơnŏ Nghia trang liêt si thoi ky niêm 72 sơnăm năr TBLS
Trung tâm giao duc thương xuyên hŭn Vinh Thanh pơlĕi lơp kai dang pơt ơp nghê pơtăm weng nhân adrêch mơu ăn nă ma kon pơlĕi
Tơdrong tome rong tơjung pơm hnam uĕi ăn bơngai ơĭ kông adrĭng teh đak lơm tơring hŭn
Lơm 02 năr 25 – 26/7, dơnŏ Hôi trương Trung tâm bôi dương chinh tri hŭn, HĐND hŭn Vinh Thanh jơh pơlĕi khai mac măng hop măng mă 10 HĐND hŭn khoa XI, nhiêm ky 2016 – 2021
Truh adrung măng hop ơĭ đ/c Hô Xuân Anh – Tinh uy viên – Bĭ thư Hŭn uy, rim đ/c thương trưc Hŭn uy, HĐND, UBND, UBMTTQVN hŭn, pơgơl rim kơ kuan, ban nganh, đoan thê lơm hŭn adrĭng đai biêu HĐND hŭn khoa XI
Thay măt thương trưk HĐND hŭn, Chu tich HĐND hŭn Đinh ĐRin pơđam bơl khai mac măng hop
Diên văn khan mă ro: Măng hop măng mă 10, HĐND hŭn khoa XI pơlĕi lơm tơdrong kinh tê sa hôi lơm tơring hŭn ling lang kơjung weng pơjing, wă đi rim chi tiêu hơdơĭ kơjung pơting adrĭng kung ky
Mălĕi, minh kơpah rim tơdrong đat đĕi, kinh tê lơm tơring hŭn kung tơjrưm bi bia hrat tơnap yua jit tan hung Châu Phi, jit grun lech pham, plenh to phang đunh, gia ca đơng minh ksô đô nông nghiêp kơjung mălĕi tơdrong thu 'yŏk đĕi tơjul yua hiong mua, nguyên liêu ăn choh jang kông nghiêp đơng minh ksô nganh ară han chê, tơdrong tơgal the pơm glăi đim đĕi tơgum kơjăp pơm anh hương truh tơdrong pơjing kinh tê sa hôi đơng cham pơlĕi
Tơdrong pơloh lơm 06 khĕi kơl sơnăm 2019 thoi ară tơjrưm lư hrat tơnap yua anh hương đơng plenh weng tơdrong hrat tơnap adrĭng đơng kinh tê the đak, mălĕi adrĭng tơdrong pơlgơl đơng Hŭn uy, UBND hŭn kơna tơdrong kinh tê sa hôi lơm tơring ling lang pơjing hơgĕi
UBND hŭn jơh pơnhroh pơm ơĭ thu 'yŏk rim tơdrong kinh tê sa hôi mă Nghi kuyêt măng hop HĐND hŭn khoa XI ăn lech
Bao cao yua Pho chu tich UBND hŭn Bui Tân Thanh pơtho khan dơnŏ măng hop khan mă ro
Lơm 06 khĕi kơl sơnăm, thoi yua ară tơjrưm lư hrat tơnap, mưlĕi adrĭng nưih sơnagưm dêh lơm pơgơl đơng Hŭn uy, UBND hŭn, tơdrong ngo hnhĕi kơjăp đơng HĐND hŭn adrĭng tơdrong pran đơng rim nganh, cham pơlĕi, doanh nghiêp weng kon tơring lơm hŭn kơna tơdrong kinh tê sa hôi 06 khĕi kơl sơnăm 2019 ling lang ơĭ tơdrong kơjung khă
Lơm 06 khĕi kơl sơnăm 2019, kinh tê sa hôi lơm tơring hŭn Vinh Thanh ling lang kơjung kơjăp, pơting giă tri choh jang ươc pơm 928,4 ty đông, đat 51,5% glong pơnhroh, kơjung 14,4% pơting adrĭng kung ky; lơm noh choh jang nông, lâm nghiêp, thuy san kơjung 8,2%; kông nghiêp – tiêu thu kông nghiêp kơjung 28,9%; thương mai jit vu kơjung 19,6%. Văn hoa sa hôi, cai cach hanh chinh weng phong dơt tham nhung, lang phi ling lang ơĭ lư tơplih pơjăng, tơdrong yăl arih đơng nă ma kon tơring rim tơdrong đĕi along weng pôk xuôn
Chinh tri, sa hôi along, quôc phong, an ninh weng trât tư an toan sa hôi đĕi jư kơjăp
Ksơ năr 22/7, Hôi LHTNVN hŭn Vinh Thanh pơlĕi Đai hôi đai biêu măng mă VIII, nhiêm ky 2019 – 2024
Truh adrĭng Đai hôi ơĭ đ/c Hô Xuân Anh – Tinh uy viên – Bĭ thư Hŭn uy; Nhong Lương Đinh Tiên – Chu tich Hôi LHTNVN tinh; đ/c Đinh ĐRin, Pho bĭ thư thương trưc Hŭn uy, Chuû tich HĐND hŭn, đ/c Lê Văn Đâu – Chu tich UBND hŭn weng pơgloh la tơdrong ơĭ măt đơng 120 đai biêu chinh thưc đai diên ăn 5.195 đe adruh tơdăm lơm hŭn
Lơm nhiêm ky anu yua ơu, tơdrong Hôi weng trong glong đe adruh tơdăm lơm tơring hŭn đat đĕi lư thu 'yŏk pơgloh, pơgop tơmưt rim tơdrong thu 'yŏk đĕi đơng cham pơlĕi
Tơdrong tơjung pơm weng cung cô tô choc Hôi LHTN VN kơjăp ơĭ tơdrong pơjing đĭ đăng lơm quy mô weng tơdrong thu 'yŏk đĕi
Tơdrong pơlĕi rim tơdrong pơm đơng Hôi năr kang đa dang, nôi jung rim tơdrong jê adrĭng tơdrong kơ wă đơng đe adruh tơdăm weng tơdrong thưc tiên uĕi cơ sơ
Tơdrong pơnhôm, đoan ket đe adruh tơdăm ơĭ tơplih, đa dang weng thu 'yŏk loi
Rim trong glong Hôi đĕi pơnhroh thu 'yŏk, pơm tơdrong hơgĕi ăn đe adruh tơdăm ren luyên, trai nghiêm, pơjinh nưih sơngưm xung kich, tinh nguyên, sang tao, adrĭng pơjing kinh tê sa hôi weng jư vĕi the đak
Lư chương trinh, tơdrong pơm anao đĕi pơnhroh ơĭ tơdrong apoh să
Tơdrong giao duc, đinh hương ăn đe adruh tơdăm kua điên hinh tiên tiên, gương bơngai hơgĕi tơdrong pơm hơgĕi, kơdih ơkơu pơkloh đĕi kơjungn
Lư tơdrong anao, pơgloh lơm đe adruh tơdăm đĕi boh, bơne, pơgop tơdrong pơm hinh anh along liêm lơp lơp đe adruh tơdăm anao
Đai hôi LHTN VN hŭn Vinh Thanh jơh hiêp thương, thông nhât danh sach 23 đe adruh tơdăm tham gia Uy ban Hôi măng mă VIII, nhiêm ky 2019 – 2024; mai Đinh Thò Thươn jư choc vu Chu tich Hôi LHTN VN hŭn
Ksơ năr 26/7, pơgơl Hŭn uy, UBND, UBMTTQVN hŭn weng đai diên rim ban, nganh, rim cham pơlĕi weng kon tơring rim Sa, thi trân lơm hŭn jơh truh dâng hương weng sư vong hoa viêng mô rim anh hung liêt si dơnŏ Nghia trang liêt si sa Vinh Quang weng sa Vinh Hao thoi ky niêm 72 sơnăm năr thương binh liêt si
Dơ nŏ lê viêng, rim đai biêu jơh sư rim phut măc niêm sư bay to nưih sơngưm tri ân pơgloh adrĭng rim anh hung liêt si jơh hi sinh yua tơdrong tơplah tơgum nă ma kon tơring, thông nhât the đak
Đơng rong măng pơm rim tơdrong thăp hương weng dâng hoa dơnŏ tương đai chinh, rim đai biêu jơh name thăp hương rim phân mô liêt si lơm nghia trang
Thoi ky niêm 72 sơnăm năr thương binh liêt si 27/7, bơgê năr 24/7, đ/c Nguyên Thi Phong Vu, Uy viên ban thương vu Tinh uy, Trương khul dân vân tinh uy, Chu tich UBMTTQVN tinh jơh truh tơmang weng ăn 10 suât qua, minh suât qua 01 triêu đông ăn bơngai ơĭ kông adrĭng kach mang lơm tơring hŭn Vinh Thanh
Adring name ơĭ đ/c Hô Xuân Anh, Tinh uy viên, Bĭ thư Hŭn uy Vinh Thanh
Truh tơmang rim Mi Viêt Nam anh hung Nguyên Thi Bui 95 sơnăm, Tran Thi Lâp 88 sơnăm weng Mi Phan Thi Hưng 85 sơnăm, ahrĕi atung yăl arih dơnŏ thôn Tiên An, sa Vinh Hoa, đ/c Nguyên Thi Phong Vu jơh ân cân pơđam bơl, pinh tơdrong yăl arih đơng rim mi weng chuc rim mi yăl arih along, hơgĕi, pôk xuôn nưih sơngưm weng tơdrong kach mang sư đe adruh tơdăm pơm boi
Truh tơmang rim unh hnam ơĭ kông adrĭng the đak lơm tơring hŭn, đ/c jơh ân can pơđam bơl pinh tơdrong yăl arih đơng rim đ/c thương bênh binh weng chuc rim đ/c jư vĕi jăng pran, ling lang ơĭ lư tơdrong pơgop pơgloh sư tơjung pơm Đang bô, khul pgơl rim kơp năr kang uôil iêl kơjăp, thoi noh la nưih sơngưm pơgloh sư pơtho khan truyên thông kach mang ăn đe adruh tơdăm lơm tơdrong tơjung pơm weng jư vĕi the đak
Măng mă anu, đ/c kung pơkă kơp uy, khul pơgơl cham pơlĕi dach ngo hnhĕi truh tơdrong yăl arih đơng rim Mi Viêt Nam anh hung weng rim unh hnam ơĭ kông adrĭng the đak lơm tơring hŭn, tơgum kăn hơ along tơdrong yăl arih
Rim mi Viêt Nam anh hung; rim bơngai ơĭ kông adrĭng the đak kung ơĭ pơđam bơl đon adrol tơdrong ngo hnhĕi đơng Đang, kơpal, khul pơgơl cham pơlĕi, pơkă jư kơjăp tơdrong kach mang đơng unh hnam, the đak, pơjăng krao akom kon mon hok tơp, pơm choh jang, pran kơjung lơm tơdrong yăl arih
Thoi ky niêm 72 sơnăm năr TBLS 27/7, bơgê năr 26/7, đ/c Hô Xuân Anh, Tinh uy viên, Bĭ thư Hŭn uy Vinh Thanh jơh truh tơmang weng ăn 05 suât qua ăn rim unh hnam ơĭ kông adrĭng the đak ơĭ tơdrong hrat tơnap lơm tơring sa Vinh Thuân
Truh tơmang rim unh hnam ơĭ kông adrĭng the đak lơm tơring hŭn, đ/c jơh ân can pơđam bơl pinh tơdrong yăl arih đơng rim đ/c thương bênh binh weng chuc rim đ/c jư vĕi jăng pran, ling lang ơĭ lư tơdrong pơgop pơgloh sư tơjung pơm Đang bô, khul pgơl rim kơp năr kang uôil iêl kơjăp, thoi noh la nưih sơngưm pơgloh sư pơtho khan truyên thông kach mang ăn đe adruh tơdăm lơm tơdrong tơjung pơm weng jư vĕi the đak
Pơgơl Hŭn uy kung kơ wă rim đ/c ling lang pơjing tơdrong kach mang, la dơnŏ gơnung nưih sơngưm ăn kon mon, jư vĕi tơdrong văn hoa kon kông
Măng mă anu, Bĭ thư Hŭn uy Vinh Thanh Hô Xuân Anh kung pơkă kơp uy, khul pơgơl cham pơlĕi dach tơgum, ngo hnhĕi truh tơdrong yăl arih rim unh hnam ơĭ kông adrĭng the đak lơm tơring Sa, tơgum kăn hơ along tơdrong yăl arih
Boi Phong LĐTB&XH hŭn Vinh Thanh, thoi ky niêm 72 sơnăm năr TBLS 27/7, hŭn Vinh Thanh jơh tiêp 'yŏk 1.002 suât qua đơng Chu tich nươc ăn rim bơngai ơĭ kông adrĭng the đak lơm tơring hŭn
Lơm noh, ơĭ 11 suât kua 400 ơbơu, 991 suât 200 ơbơu. Pơting ksô jên pơm la 202 triêu đông
Măng mă anu, UBND tinh kung jơh ăn 10 suât kua, minh suât 01 triêu đông, UBND hŭn kung jơh 'yŏk jên tăng 50 suât kua, minh suât 400 ơbơu ăn rim unh hnam ơĭ kông adrĭng the đak, hrat tơnap lơm tơring hŭn
Minh kơpah noh, thoi ky niêm năr TBLS 27/7, rim cham pơlĕi, rim hôi, đoan thê lơm hŭn kung pơlĕi lư tơdrong in tơjrưm măt, tơmăng, tăng kua, tơgum ăn rim bơngai ơĭ kông adrĭng the đak ơĭ tơdrong hrat tơnap lơm tơring hŭn
Bơgê năr 23/7, Hŭn đoan Vinh Thanh adrĭng Hôi CCB hŭn jơh name tơmăng weng ăn kua rim unh hnam nă ma ơĭ kông adrĭng the đak lơm tơring sa Vinh Sơn thoi ky niêm 72 sơnăm năr TBLS 27/7
Lơm măng mă anu, Hŭn đoan weng Hôi CCB hŭn jơh name tơmăng weng ăn 06 suât qua, minh suât 300 ơbơu ăn rim unh hnam ơĭ kông adrĭng the đak lơm tơring sa
Bơgê năr 20/7, dơnŏ Tram y tê sa Vinh Hoa, CLB thây thuôc adruh adrĭng Trung tâm y tê hŭn Vinh Thanh pơlĕi name tơmang, ăn kua weng tome rong jăgn pran ăn rim nă ma ơĭ kông adrĭng the đak sa Vinh Hoa
Lơm ơu, rim đe y bac si jơh pơlĕi kham , chưa jĭ weng kơp bơgang ăn 107 măng nă ma la bơngai ơĭ kông adrĭng the đak lơm tơring sa Vinh Hoa
Minh kơpah noh, khul name jang ară pơtho khan ăn nă ma cham pơlĕi kơ kach phong dơt jit jĭ, tơdrong jư vĕi nguôn đak
Kua noh, sư pơm hơgĕi tơdrong Đên ơn đap nghia et đak longue tơm thoi ky niêm 72 năr TBLS 27/7
Thoi noh pơm tơdrong ăn bơngai dơnuh đĕi uĕi jê adrĭng rim jit vu y tê, pơgop tơdrong pơgloh lơm tơdrong tome rong nă ma cham pơlĕi, pôk xuôn tơdrong thu 'yŏk đĕi tơdrong yăl arih
Măng mă anu, Hôi CTĐ hŭn kung ăn nă ma kon pơlĕi 01 thung mi tôm weng 01 lon sưa adrĭng pơting jê 08 triêu đông
Bơgê năr 23/7, Trung tâm GDTX hŭn Vinh Thanh pơlĕi khai giang lơp pơt ơp nghê ăn bơngai cham pơlĕi, Nghê pơtăm weng pơlĕi să adrêch mơu sơnăm 2019 ăn 70 đe adruh tơdăm sa Vinh sơn
Lơp pơ tơp nghê pơtăm weng pơlĕi să adrêch mơu sư tơgum ăn đe adruh tơdăm cham pơlĕi uĕi jê đĕi adrĭng kơ kach pơm, ơĭ duh tơdrong chă yuô tơ mưt tơdrong yăl arih, pơgop tơdrong ơĭ tơdrong pơm, kơjung thu 'yŏk along, plih tơdrong pơm, pơm trơ tro boi tơdrong đơng Đang weng kơpal
Đĕi ale, jơnang khao hok la 02 khĕi, rim đe adruh tơdăm hok lơp anu đĕi tơgum jên lơm jơnang hok nghê boi kuy dinh
Tơdrong pơjao khoan tome rong, jư vĕi bri lơm 06 khĕi kơl sơnăm lơm tơring hŭn ling lang đĕi pơnhroh, Truh ahrĕi chđeh the bri jơh pơjao khoan la 25.853 ha, đat 100% glong pơnhroh
Tơdrong pôt khan rim văn ban phap luât lơm ngo hnhĕi, jư vĕi bri weng phong dơt unh sa bri đĕi ngo hnhĕi, rim kơ kuan chưk năng jơh pơlĕi 12 măng pơtho khan, pơnhôm 808 măng ăn ma truh kơpăng
Minh kơpah noh, tơdrong ngo hnhĕi, kiêm soat weng gơn rim trương hơp pơm glăi Luât lâm nghiêp đĕi kơjung, rim đơn vi jơh adrĭng pơlĕi pơnhroh 280 măng name ngo hnhĕi, truy kuet rim apung bri pơgloh, tuyên jê adrĭng weng rim tuyên trong năm, jơh boh đĕi 31 vu pơm glăi. Lơm noh phă bri 04 vu pơm hiong hiơt 0,327 ha bri; kai thac, tech bơdro chep chơ long glăi weng xe bi ơĭ chu 27 vu
Hat kiêm lâm hŭn jơh pơm thu tuk jư 28,3m3 long rim loai, xư ly 36 vu, thu 'yŏk 26,9m3 long rim loai weng minh ksô xe, măy cưa
Ơ mih ma duch nă amem mơnat
Pơm hnam uĕi ăn bơngai ơĭ kông adrĭng teh dak hrat tơnap lơm hnam uĕi atung đĕi rim kơp, rim nganh uĕi hŭn Vinh Thanh pơjăng pơm
Anu la tơdrong pơm ơĭ y nghia pơgloh adrĭng tơdrong hiong hiơt đơng rim nă ma ơĭ kông adrĭng teh đak
Tơdrong chih đơng rong ơu đơng Xuân Dung pơtho khan truh Tơdrong tơme rong tơjungn pơm hnam uĕi ăn rim nă ma ơĭ kông adrĭng teh đak lơm tơring hŭn
Krao mih ma duh nă adrĭng kơpăng
Sưt kon pơlĕi đơng rong năr giai phong adrĭng ty lê thương tât 61%, thương binh Nguyen Văn tương uĕi thôn Vinh Trương, sa Vinh Thinh, hŭn Vinh Thah đĕi nă ma kon pơlĕi pơgop kông tơgum pơm hnam ken sư athu ami, to
Ahrĕi hnam jơh hư, đĕi kơpal tơgum 40 triêu đông, yă bok vĕi piêu sư pơm piêu hnam anao alưng liêm loi
Adring unh hnam bok Đinh Văn lương uĕi pơlĕi Kon Tơlok, sa Vinh Thinh thoi tơdrong ngo hnhĕi đơng Đang weng kơpal pơm bok tơpă hưch hanh
02 măng đĕi kơpal tơgum jên pơm hnam uĕi, loi bu piêu bok băt mă ro tơdrong ngo hnhĕi đơng Đang weng kơpal weng rim tô chưk sa hôi adrĭng unh hnam ơĭ kông adrĭng teh đak
Adring ksô jen 40 triêu đông adrĭng ksô jên unh hnam, bok jơh pơm đĕi minh to hnam jê 100 triêu đông
Lư sơnăm anu yu ơu, Hŭn Vinh Thanh dach ngo hnhĕi tơdrong yăl arih weng nưih sơngưm ăn nă ma ơĭ kông adrĭng teh đak, pơgloh la pơm hgĕi kŭt đinh ksô 22 đơng thu tương kopwl teh đak
Truh ahrĕi jơh ơĭ 347 unh hnam ơĭ kông adrĭng teh đak lơm tơring hŭn đĕi tơgum pơm anao weng sưa chưa hnam uĕi, lơm noh ơĭ 142 unh hnam ơĭ kông adrĭng teïh đak la nă ma kon kông
Rim to hnam đĕi tơgum pơm hơdơĭ tơmăn tơl tiêu chuân. Chđeh teh chă yuô đơng 24m2 kơjung
Ngo adrĭng, tơdrong tơgum hnam uĕi ăn nă ma ơĭ kông adrĭng teh đak lơm tơring hŭn đĕi pơm tơmăn tơl, Rim nă ma đĕi tơgum hnam uĕi ơĭ dơnŏ uĕi pơgloh hưch hanh
Lui tơmưt tơdrong pơgơl đơng Đang weng kơpal. Lư unh hnam kơjung pơm bơdrong, pơgop tơmưt tơdrong pơjing đơng cham pơlĕi
Adring tơdrong pran đơng đĭ đăng hê thông chinh tri đơng hŭn truh cơ sơ weng tơdrong pơgop adrĭng nă ma kon pơlĕi, tơdrong yăl arih đơng rim unh hnam ơĭ kông adrĭng teh đak hrat tơnap lơm hnam uĕi lơm tơring hŭn Vinh Thanh jơh wă đĕi alưng
Tơdrong tơgum hnam uĕi ăn nă ma ơĭ kông adrĭng teh đak la minh lơm lư tơdrong an sinh sa hôi, ơĭ y nghia pơgloh boh đĕi tơdrong ngo hnhĕi đơng Đang, kơpal adrĭng unh hnam ơĭ kông adrĭng teh đak
Bơgê năr 18.6.2020, khul ngo hnhĕi đơng Khul kon kông HĐND hŭn yua đ/c Đinh Azơn – Trương khul kon kông HĐND hŭn pơm pơgơl jơh ơĭ măng năm ngo hnhĕi UBND sa Vinh Kim lơm thu 'yŏk tơjung pơm, pơm tơdrong khoan jư vĕi bri. 
Dơ nŏ măng ngo hnhĕi, pơgơl UBND sa jơh pơtho khan lơm thu 'yŏk tơjung pơm, pơm tơdrong khoan jư vĕi bri lơm tơring sa.
Boi pơtho khan, ahrĕi sa Vinh Kim ơĭ pơting chđeh the kơdrĭng la 16.023,67 ha.
Pơting chđeh the đĕi pơjao ngo hnhĕi la 13.685,45 ha; lơm noh: chđeh the ơĭ bri la 12.436,1 ha, bri kơdrĭng 11.262,3 ha; bri pơtăm 1.173,8 ha, đô che athu bri đat 75,5%.
Pơting chđeh the bri pơjao khoan ngo hnhĕi lơm tơring sa la 6.910,96 ha, lơm noh chđeh the bri đĕi pơjao khoan boi Nghi quyêt 30a la 5.242,96 ha, bri đĕi pơjao khoan boi dư an JICA 2 la 1.668 ha. 
Khul ngo hnhĕi bri phong hô hŭn jơh pơjao khoan ăn 06 tơp thê, 184 unh hnam uĕi rim thôn lơm tơring sa ngo hnhĕi jư vĕi adrĭng pơting ksô jên pơm loi 02 ty 604 triêu đông.
Jơnang anu yuô ơu, đĕi tơdrong ngo hnhĕi đơng kơp uy Đang, khul pơgơl sa pơnhôm pơgơl, tơdrong adrĭng kơjăp tơk pơk lưk lương kiêm lâm, MTTQ weng rim đoan thê lơm sa jơh jơră dêh tơdrong pơtho khan phap luât ăn nă ma lơm tơdrong ngo hnhĕi jư vĕi bri.
Kung lơm măng ngo hnhĕi, pơgơl sa Vinh Kim jơh pơtho khan adrĭng khul ngo hnhĕi HĐND hŭn lơm rim tơdrong in: UBND hŭn pơgơl rim nganh sruôih thâm đinh weng phê duyêt dich vu môi trương bri đơng sơnăm 2014 – 2019 sư UBND sa ơĭ tơdrong pơnhroh lơm jơnang truh. 
Pơtho khan đôi liên nganh đơng hŭn adrĭng UBND sa kơjung năm ngo hnhĕi dech lơm tơdrong pơjao khoan ngo hnhĕi jư vĕi bri, khai thac, chep chơ long glăi lơm tơring sa.
Pơđam bơl dơnŏ măng pơm biêk, đ/c Đinh Azơn, TRương khul kon kông HĐND hŭn bơne dêh tơdrong pran đơng sa lơm tơdrong pơm pơjao khoan jư vĕi weng pơjing bri lơm tơring sa Vinh Kim lơm jơnang anu yuô ơu; 
Thoi noh pơkă UBND sa sruôih pơgơl rim nganh ơĭ liên quan pơlĕi khăc phuk rim tơdrong ară lơm tơdrong pơjao khoan jư vĕi weng tơme rong bri, pơgloh la gơn rim vuï phă bri, tơgal 'yŏk bri phong hô. 
Adring rim tơdrong pơtho khan đơng Sa, khul ngo hnhĕi jơh ghi yoing nganh chưk năng.
Bơgê năr 09.3, Pho chu tich UBND hŭn Huynh Đưc Bao jơh năm ngo hnhĕi tơdrong vê sinh phong dơt jit Covid-19 dơnŏ Trương THPT Vinh Thanh weng Trương PTDTNT&THPT Vinh Thanh
Jơnang anu yuô ơu, Trương THPT Vinh Thanh weng Trương PTDTNT&THPT Vinh Thanh jơh anhôm dêh ăn tơdrong phong dơt jit jĭ Covid-19
Rim trương jơh pơlĕi phun bơgang Cloramin B đĭ đăng apung pơm biêk, rim lơp hok, sân trương
Thoi noh, pơlĕi don vê sinh, pơtho khan hok sinh rim tơdrong phong dơt hit jĭ, tơmăn tơl vê sinh an toan trương hok
Đơng rong kơpăng pơgơl hnam trương pơtho khan lơm tơdrong phong dơt jit jĭ Covid-19 adrol weng đơng rong 'yŏk rim đe hyoh hok sinh truh trương hok tơp, Pho chu tich UBND hŭn Huynh Đưc Bao jơh ghi 'yŏk weng bơne tơdrong phong dơt jit Covid-19 đơng rim hnam trương
Thoi noh, pơtho khan minh ksô tơdrong pơgloh mă rim hnam trương wă pơnhroh pơm sư tơmăn tơl an toan trương hok la: ling lang jơră dêh tơdrong pơtho khan lơm rim tơdrong phưk tap đơng jit jĭ Covid-19 lơm hê thông phat thanh đơng hnam trương, pơtho khan rim đe hyoh hok sinh jư vĕi vê sinh, anhao ti dach đơng sa phong weng dung dich anhao ti, hlôch khâu trang weng bi giao lưu anhôm lư bơngai
Minh kơpah, tơmưt rim măng hok wă pơtho khan rim đe hyoh hok sinh pha loang dung dich Cloramin sư sut đĭ đăng ban ghê weng ti rôp măng
Tơmăn tơl pơnhroh hơgĕi glong pơnhroh pơtơp, chu đông pơjăng lơm tơdrong phong dơt jit jĭ Covid-19 minh kơ kach ơĭ thu 'yŏk
Sơnăm 2020, hŭn Vinh Thanh đĕi phân bô pơnhroh pơm 5 mô hinh thoi le: Mô hinh ưng dung công nghê choh jang thâm canh long kơnhiêm boi tơdrong ViêtGAP ơĭ chă yuô hê thông chruh đak ban tư đông, quy mô 02 ha uĕi sa Vinh Quang; Mô hinh ngo hnhĕi jit jĭ tông hơp lơm long chanh dây, quy mô 01 ha uĕi sa Vinh Sơn; Mô hinh pơlĕi choh jang hla nhem ViêtGap adrĭng tơdrong: dưa leo, khô qua, quy mô 0,5 ha uĕi thôn Đinh Trương, sa Vinh Quang weng thôn Đinh Binh, thi trân Vinh Thanh
Mô hinh kia rong yer tơhnglaih lơm the dal hnam boi tơdrong đăc san, quy mô 100 to uĕi thi trân Vinh Thanh; Mô hinh pơtăm thâm canh minh ksô adrêch nhăt anao lơm jưng the chuyên đôi pơtep adrĭng glong pơnhroh tơjung pơm liên kêt chuôi đô sa kia rong quy mô 01 ha uĕi sa Vinh Hiêp
Unh hnam adrĭng pơm mô hinh đĕi kơpal tơgum 70% jên adrêch, vât tư, phân bon, bơgang jư vĕi long pơtăm (kơdih mô hinh chanh dây uĕi Vinh Sơn, unh hnam nă ma kon kông đĕi tơgum 100% jên adrêch, vât tư, phân bon, bơgang jư vĕi long pơtăm)
Minh kơpah ară đĕi pơtho khan kơ kach pơm adrol jơnang năm tơmưt choh jang
Pơtho khan tuk bơngot dơnuh la tơdrong pơgloh lơm tơdrong pơjing kinh tê – sa hôi đơng hŭn
Yua noh, hŭn Vinh Thanh dach anhôm pơgơl tơdrong pơnhroh pơm rim chinh sach, chương trinh, dư an lơm tơjul dơnuh đĕi pơm đông bô đơng hŭn truh cơ sơ
Sư pơnhroh ơĭ thu 'yŏk tơdrong tơjul dơnuh, hŭn Vinh Thanh dach kiên toan Khul pơgơl tơjul dơnuh, tơjung pơm glong pơnhroh, phân kông tơdrong pơm cu thê ăn rim thanh viên sư tơdrong tơjul dơnuh đĕi pơm dach
Thoi noh, tơjung pơm glong pơnhroh tơjul dơnuh adrĭng rim tơdrong cu thê, lơm noh, anhôm pơtho khan rim muk đich, y nghia, tơdrong pơgloh đơng tơdrong tơjul dơnuh đơng lư tơdrong, sư pôk xuôn tơdrong băt ăn nă ma lơm tơdrong pơjing kinh tê, tuk bơngot dơnuh
Đơng noh, ty lê unh hnam dơnuh đơng hŭn tơjul qua rim sơnăm boi tơdrong ăn lech
Đĕi alê, truh atuch sơnăm 2019, ty lê unh hnam dơnuh lơm tơring hŭn tơjul 6,34% pơting adrĭng sơnăm adrol
Sư tơdrong tơjul dơnuh năr kang ơĭ thu 'yŏk, kơp uy, khul pơgơl, đoan thê rim kơp weng nă ma lơm tơring hŭn pơjăng adrĭng pơm, pơm lech tơdrong tơplih lơm tơdrong băt, nưih sơngưm kơdih kơjung đơng rim nă ma, pơgloh la unh hnam dơnuh, unh hnam jê dơnuh chu đông chă băt hok hoi kinh nghiêm lơm choh jang, pơm tơdrong sư kơjung đi dơnuh
Jơnang anu yuô ơu, thoi qua tơdrong pơm dư an tơgum choh jang boi chương trinh 135, minh ksô cham pơlĕi lơm tơring hŭn jơh anhôm tơgum rim tơdrong chep tơdrong kơjăp in: tơgum măy mok, thiêt bi, adrêch xem rong, long sa plĕi, tơjung pơm rim mô hinh pơjing chohjang pơgloh, ơĭ thu 'yŏk kinh tê đuôĭ
Yua noh, nă ma jơh tơplih đĕi tơdrong băt lơm tơdrong choh jang anao lơm pơjing kinh tê nông nghiêp, pơgloh lơm tơdrong chă adrêch long pơtăm, xem rong trơ tro adrĭng tơdrong choh jang đơng cham pơlĕi weng tơjung pơm rim tơdrong ky thuât pơgloh chep ăn thu 'yŏk choh kang, đat thu 'yŏk kinh tê đuôĭ
Rim chương trinh, dư an, chinh sach apung nă ma kon kông weng apung kông jơh chep ăn thu 'yŏk tơpă, tơgum rim unh hnam dơnuh weng unh hnam jê dơnuh ơĭ tơdrong kơjung lơm tơdrong yăl arih
Ahrĕi, mưk yăl arih đơng nă ma uĕi rim Sa, thôn pơgloh hrat tơnap lơm tơring hŭn cơ ban alưng weng ơĭ tơdrong pơjing
Loi 90% chđeh the choh jang nông nghiêp ơĭ hê thông thuy lơĭ chruh đak tơgum choh jang; 95% ksô unh hnam đĕi chă yuô đak sinh hoat trơ tro vê sinh; thu 'yŏk tinh jơnum kơl bơngai đat loi 27 triêu đông; ty lê unh hnam dơnuh tơïul ară 37,99%
Boi Cty TNHH tinh bôt săn Nhiêt Đông Tâm Vinh Thanh ăn alê: Minh năr hnam may thu ruôt đơng 300 – 400 tân kumi nguyên liêu đơng rim apung pơtăm ku mi lơm tinh weng rim tinh Tây nguyên sư tơgum pơm
Ahrĕi, giă kumi nguyên liêu ham lương tinh bôt đat 30% atung đĕi đơn vi thu ruôt lơm hnam may uĕi mưk đơng 1,9 – 2 triêu đông/minh tân, tơjul loi 01 triêu đông minh tân pơting adrĭng atuch sơnăm 2019; nguyên nhân la yua anh hương đơng jit Covid-19 pơm ăn xuât khơu tinh bôt tơjrưm lư hrat tơnap
Jơnang anu yuô ơu, tơdrong pơm uy thac ăn vĕi rim chương trinh tin jung chinh sach thoi qua rim tô chưc chinh tri sa hôi thoi le: Hôi nông dân, Hôi phu nư, Hôi CCB, Đoan đe adruh tơdăm lơm hŭn Vinh Thanh jơh krao jung đĕi jăng pran đơng đĭ đăng hê thông chinh tri adrĭng jăng tơgum bơngai dơnuh weng rim đôi tương chinh sach nai
Đơng nguôn jên anu, lư unh hnam ơĭ tơdrong tơgum pơjing choh jang, pôk xuôn thu 'yŏk, ling lang ăn kon năm hok weng pơm alưng tơdrong thu 'yŏk đĕi tơdrong yăl arih
Minh kơpah noh, rim đoan thê 'yŏk uy thac jơh pơjăng pơgơl tô chưc Hôi cơ sơ adrĭng kơjăp adrĭng Phong giao jit NHCSXH adrĭng kơp pơm ơĭ thu 'yŏk rim tơdrong 'yŏk uy thac adrĭng NHCSXH
Thoi noh, ling lang adrĭng pơm rim tơdrong cung cô, pôk xuôn tơdrong thu 'yŏk đĕi đơng tô chưc hôi 'yŏk uy thac rim kơp weng tơdrong thu 'yŏk đĕi đơng rim Tô amăn jên weng vĕi jên
Pơlok pơtho khan pôk xuôn tơdrong thu 'yŏk đĕi tơdrong pơm, huy đaoong jên gưi đơng rim tô chưc weng kơdih ơkơu dơnŏ giao dich sa
Tơjung pơm tơdrong amăn jên, pôk mưk gưi jên dơnŏ NHCSXH đơng tô viên Tô amăn jên weng vĕi jên
Pơm trong glong tơjroh CCB gương mâu, jơnang anu yuô ơu, rim kơp hôi CCB lơm hŭn jơh pơnhroh lư tơdrong pơm cu thê, jê adrĭng tơdrong thưk tê uĕi rim cham pơlĕi, pơm tơdrong tơplih pơjăng lơm nưih sơngưm weng tơdrong pơm đơng kang bô, hôi viên
Boi noh, rim tơdrong pơm đĕi rim kơp Hôi pơtho khan ăn nă ma hương lư tơmưt tơdrong pơm ăn đe hyoh pơm boi weng pơtho khan, krao akom nă ma pơm hơgĕi rim tơdrong đơng Đang, chinh sach phap luât đơng kơpal; đoan têt tơgum adrĭng pơjing kinh tê, tuk bơngot dơnuh; adrĭng pơm tơgum ơĭ thu 'yŏk rim tơdrong phưk tap uĕi cơ sơ; chu đông adrĭng đoan đe adruh tơdăm giao duc, bôi dương ly tương cach mang, pôk xuôn tơdrong băt canh giac ăn đe adruh, bi sư bơngai brư dui, lơĭ dung
Rim tơdrong đat đĕi lơm trong glong "CCB gương mâu" jơnang anu yuô ơu jơh pơgop tơdrong bi ken adrĭng kơp uy, khul pơgơl cham pơlĕi lơm tơdrong pơjing kinh tê sa hôi, jư kơjăp an ninh chinh tri, trât tư an toan sa hôi
Thu 'yŏk noh jơh minh chưng ăn nưih sơngưm, tơdrong pran đơng rim nă ma, kăn hơ dach la rim nưih sơngưm sư rim đe hơ'yoh hok tơp weng pơm boi
Qua noh, uy tin weng vi thê đơng rim kơp hôi CCB kung năr kang đĕi pôk xuôn
Thoi qua măng krao akom "Hok weng pơm boi nưih sơngưm yăl arih alưng liêm HCM" pơtep adrĭng tơjung pơm unh hnam văn hoa
Truh ahrĕi, hŭn Vinh Thanh ơĭ 952 unh hnam nă ma bơngai lư sơnăm đat danh hiêu văn hoa, 'yŏk 42,27% ksô nă ma bơngai lư sơnăm lơm hŭn
Pơgloh la ơĭ 400 nă ma bơngai lư sơnăm đat danh hiêu "Tuôi cao – gương sang" rim kơp
Minh kơpah noh, lơm sơnăm 2019, rim kơp hôi bơngai lư sơnăm lơm tơring hŭn jơh pơlĕi mưng tho ăn 1.450 yă, bok; lơm noh sơnăm đơng 60 truh 80 la 1.230 yă bok, sơnăm đơng 80 kơjung ơĭ 220 yă bok
Phat huy rim tơdrong đat đĕi, Hôi bơngai lư sơnăm hŭn Vinh Thanh ling lang jơră dêh rim trong glong tơjroh amem the đak in: Trong glong "Tuôi cao – gương sang" pơtep adrĭng tơdrong hok weng pơm boi nưih sơngưm yăl arih alưng liêm HCM; tơme rong tơdrong yăl arih, nưih sơngưm ăn nă ma, sư nă ma yăl arih alưng adrĭng unh hnam weng sa hôi
Lư sơnăm anu yuô ơu, tơdrong xâm thưc đơng Krong Bung jơh pơm đơng lư chđeh the choh jang dơnŏ minh ksô cham pơlĕi lơm hŭn inh Thanh, pơm ăn khul pơgơl cham pơlĕi weng nă ma pơgloh chro
Rim sơnăm tơmưt jan amih put, krong Bung sa jơru tơmưt the choh jang, jơh ơĭ khoang jit hecta the nông nghiêp đĕi krong bung pơm đơng, kơ jit to hnam bi đe doa tơmưt rim jan ami put
Sơnăm 2019, kông trinh ke dơt hlih bơ Krong Bung đĕi tơgum pơm adrĭng pơting ksô jên loi 45 ty đông đơng nguôn jên vĕi Ngân hang thê giơĭ WB weng jên đôi ưng đơng ngân sach jơh chep ăn tơdrong hưch hanh pơgloh ăn lư nă ma uĕi ơu
Phong sư đơng rong ơu đơng Xuân Dung pơtho khan truh tơdrong hưch hanh đơng nă ma jơnang kông trinh Ke dơt hlih the bơ Krong Bung đĕi tơjung pơm
Oĕi kơpưng kông trinh ke dơt hlih the bơ krong bung atung đĕi tơjung pơm, nă ma uĕi ơu bu kung boh hưch hanh, yua đơng ơu hinh anh đak tih pơm đơng long bri jơră phung phung tơmưt pơnil hnam, thoi the hlih pơm đơng hoa mau tơmưt krong bung tơmưt rim jan ami bi ară piêu
Bok Huynh Thanh Thân ơĭ hnam jê bơ ke
Dôm năr jê ơu, năr mă như bok kung lech koh don long đơng rong hnam sư pơjao pơdiêu măt băng ăn đơn vi thi công
Kung in lư nă ma uĕi ơu, bok kung kơ wă kông trinh ranh đĕi keh kong
Boi bok, ơĭ ke dơt hlih the la tơdrong yăl arih đơng nă ma rok krong jơh tơmăn tơl
Piêu noh jơnang trong năm đĕi pơm kơpưng măt ke kung pơm tơdrong ăn nă ma năm choh jang, tech bơdro, thoi noh pơgop tơdrong cai tao môi trương apung anu piêu yua adrol ơu apung rok krong dach la dơnŏ lư nă ma sư tuk rac thai pơm ô nhiêm môi trương
Kông trinh ke hlih the bơ krong bung uĕi thi trân Vinh Thanh ơĭ tơdrong đuôĭ jê 2,5 km đơng kung Ha Rơn truh Kung Đinh Binh adrĭng tơdrong khôi phuk choh jang, jư vĕi an toan ơkơu weng kua tơmam ăn nă ma, pơm tơjul hiong hyơt yua plenh pơm lech, dơt hlih the bơ krong, alưng tơdrong đak yol weng kơjung tơdrong tơhnglaih đak tih đơng krong bung đoan qua thi trân Vinh Thanh
Kông trinh ke dơt hlih the bơ krong bung ơĭ y nghia pơgloh
Adrol pơgloh la sư alưng tơdrong đak yol, dơt tơdrong xâm thưc đơng đak tih pơm hiong the nông nghiêp weng pơm đơng hnam đơng nă ma
Thoi noh, kông trinh anu ară adrĭng pơm trong năm kơpưng măt ke sư pơlĕi să hê thông trong năm đơng apung thi trân
Canh quan đơng tuyên trong rok krong anu pơgơp tơdrong tơplih trong măt thi trân Vinh Thanh
Yua noh, lơm jơnang anu yuô ơu, hŭn Vinh Thanh jơh anhôm pơm hơgĕi tơdrong giai phong măt băng sư pơm tơdrong ăn rim đơn vi thi công tro jơnang, tơmăn tơl keh kong weng ăn tơmưt chă yuô tơmưt khĕi 7.2020
Kông trinh ke dơt hlih the bơ krong bung ară adrĭng pơm trong năm kơpưng măt ke sư tơgum tơdrong yăl arih, choh jang đơng nă ma, pơgop tơdrong cai tao môi trương sinh thai rok tuyên krong bung đoan yol qua thi trân
Minh kơpah, tơdrong tơjung pơm hê thông trong năm kơpưngmăt ke ară ơĭ y nghia lơm tơdrong tơmăn tơl tơdrong cưu hô, cưu nan jơnang ơĭ lech thiên tai pơm chia căt weng cô lâp adrĭng apung tơmăn
Thoi măng ky niêm 45 sơnăm giai phong Binh Đinh. đ/c Nguyên Thanh Tung – Uy viên Trung ương Đang – Bĭ thư Tinh uy jơh năm tơmang weng ăn 10 suât qua ăn rim unh hnam ơĭ kông adrĭng the đak pơgloh lơm tơring hŭn Vinh Thanh, minh suât qua tri gia 01 triêu đông
Adring năm ơĭ đ/c Hô Xuân Anh – Bi Thư Hŭn uy; đ/c Đinh Drin – Pho bĭ thư thương trưc Hŭn uy; đ/c Lê Văn Đâu – Chu tich UBND hŭn
Bĭ thư tinh uy Nguyên Thanh Tung truh tơmang, ăn qua unh hnam anh hung LLVT Đinh Atroi weng Thương Binh Đinh Thao uĕi pơlĕi K4, sa Vinh Sơn
Rim unh hnam ơĭ kông adrĭng the đak ară, đ/c uy quyên ăn pơgơl hŭn Vinh Thanh năm tơmang weng ăn qua
Lơm rim dơnŏ truh tơmang, Bĭ thư Tinh uy jơh ponh tơmang jăng pran, tơdrong kinh tê, tơdrong yăl arih đơng rim thanh viên lơm unh hnam
Pơtho khan tơdrong băt truh lơm rim tơdrong pơgop, hy sinh ăn kach mang đơng rim unh hnam ơĭ kông adrĭng the đak, bơngai ơĭ kông lơm hŭn Vinh Thanh
Thoi noh pơkă rim kơp khul pơgơl weng nganh chưk năng liên quan ling lang ngo hnhĕi, tơme rong hơgĕi loi piêu adrĭng unh hnam ơĭ kông adrĭng the đak, bơngai ơĭ kông sư kăn hơ ơĭ tơdrong yăl arih năr kang hơgĕi loi
Pơgloh, đ/c pơtho khan khul pơgơl cham pơlĕi weng nă ma wă kơjung pôk xuôn nưih sơngưm phong dơt jit jĭ Coví – 19 atung boh lech phưk tap in ahrĕi
Pơm tơdrong pơgơl đơng UBND tinh, bơgê năr 02.4, hŭn Vinh Thanh jơh ranh pơm chôt ngo hnhĕi kiêm soat phong dơt coví-19 dơnŏ Tram Go Lui, trong năm mưt lech hŭn Vinh Thanh
Chôt ngo hnhĕi phong dơt Covid-19 liên nganh đĕi pơjing anao dơnŏ Tram Go Lui adrĭng rim lưk lương y tê, quân sư, canh sat giao thông sư ngo hnhĕi, kiêm soat bơngai ơng xe năm tơmưt lech hŭn Vinh Thanh đơng trong bô
Nhiêm vu đơng chôt ngo hnhĕi liên nganh la ngo hnhĕi, pơm đo thân nhiêt, khai bao y tê, lich sư năm sưt
Ngo hnhĕi kơjăp rim bơngai truh weng năm lech tơring hŭn, pơgloh la rim trương hơp năm sưt thoi năm qua apung ơĭ jit
100% nă ma weng xe năm qua chôt hơdơĭ đĕi hmăng uĕi ơu weng pơm tơdrong ngo hnhĕi y tê in đo thân nhiêt, khai bao y tê
Qua minh bơgê pơtơm, trong grông nă ma hơdơĭ hương ưng weng pơtho khan anu la minh tơdrong trơ tro sư tơmăn tơl jăng pran ăn nă ma, anu kung la kơ kach hơgĕi pơgloh sư phong dơt jit jĭ apoh să
Rim chôt ngo hnhĕi jit năm tơmưt pơm đơng năr 02.4 weng pơm 24/24 giơ weng pơm ăn truh jơnang ơĭ hla pơgơl cu thê đơng UBND tinh lơm thôi pơm nhiêm vu đơng rim chôt kiêm soat jit
Bơgê năr 30.3, NHCSXH hŭn Vinh Thanh jơh truh ăn Trung tâm y tê hŭn Vinh Thanh 05 triêu đông sư ruôt đô y tê tơgum tơdrong phong dơt jit Covid-19
Ksô jên anu yua Công đoan cơ sơ NHCSXH tinh chuyên sưt rim hŭn sư hương ưng bơl krao đơng Thu tương kơpal the đak, UB Trung ương MTTQ Viêt Nam weng tơdrong pơgiơl đơng Khul thương vu Công đoan nganh NHCSXH lơm adrĭng ti pơgop phong dơt jit Covid-19
Sư chu đông phong dơt jit jĭ ăn tơpul xem rong, lơm khĕi 3.2020, sa Vinh Quang jơh pơnhroh tiêm phong vaccine kum yer, ơda, gloh bơl gloh kơniêh ăn lơ mo, nhung mi weng klo adrêch măng mă minh sơnăm 2020
Atuch tiêm phong, lưk lương thu y đơng sa jơh tiêm vaccine kum ăn 180 to yer weng 2.920 to ơda, đat 100%
Tiêm phong vaccine gloh bơl gloh kơniêh ăn 2.135 to lơ mo, đat ty lê loi 86% pơting adrĭng pơting tơpul dơnŏ jơnang tiêm phong weng 248 to nhung mi weng klo adrêch, đat ty lê loi 88%
Minh kơpah noh, sa Vinh Quang kung jơh pơtho khan ăn unh hnam kia rong dech pơm vê sinh môi trương kia rong, phun bơgang tiêu đôc khu trung adrung adron kia rong, pơgop tơdrong gơn jit jĭ ơĭ lech lơm tơpul xem rong
Jơnang anu yuô ơu, tơdrong pơtho khan phong dơt bơngai pơm glăi, tơmăn tơl an ninh trât tư uĕi 9/9 Sa, thi trân lơm tơring hŭn Vinh Thanh dech đĕi jơră dêh adrĭng lư tơdrong phong phu, đa dang
Lưk lương công an cơ sơ jơh anhôm tơjung pơm rim tơdrong pơtho khan lơm tơdrong pơm đơng rim bơngai pơm glăi; nguyên nhân, điêu kiên pơm lech bơngai pơm glăi sư nă ma pôk xuôn nưih sơngưm canh giac, phong dơt
Đơng kơl sơnăm truh ahrĕi, 100% Sa, thi trân adrĭng phat đông trong glong đĭ đăng nă ma jư vĕi an ninh teh đak adrĭng loi 2.000 măng nă ma adrĭng pơm; công an hŭn jơh pơm weng kơp phat tai liêu pơtho khan, giao duc phap luât, adrĭng công an cham pơlĕi pơđam bơl đon Đang uy, UBND sa pơgơl rim đoan thê pơlĕi pơtho khan lơm 59/59 thôn
Thoi noh, năm ngo hnhĕi, pơm danh sach rim đôi tương la đe adruh châm tiên, đôi tương ơĭ tiên an, tiên sư weng krao pinh, pơtho khan, giao duc, ky cam kêt bi pơm glăi phap luât
45 sơnăm đơng rong năr giai phong Binh Đinh, tơdrong yăl arih đơng nă ma jơh ơĭ lư tơplih grông, lơm noh ơĭ tơdrong tơplih dêh lơm tơdrong yăl arih đơng nă ma apung cham pơlĕi apung kông
Lư sơnăm anu yuô ơu, adrĭng tơdrong ngo hnhĕi đơng Đang weng Kơpal, hŭn Vinh Thanh jơh tơjung pơm weng pơgơl pơm ơĭ thu 'yŏk tơdrong pơjing kinh tê sa hôi apung kông pơtep adrĭng tơjul dơnuh
Yua noh, tơdrong yăl arih đơng nă ma Vinh Thanh, pơgloh la apung nă ma kon kông jơh ơĭ tơdrong tơplih mă ro loi
Lơm lư sơnăm anu yuô ơu, minh kơpah tơdrong tơgum đơng trung ương, tinh kung jơh tơgum kơ jit ty đông tơgum Vinh Thanh tơjung pơm cơ sơ ha tâng, pơm tơdrong alưng ăn cham pơlĕi pơjing kinh tê sa hôi, rim tơdrong dui kơđeh khoang cach tơk pơk apung kôn weng tơmăn
Rim chương trinh, dư an jơh fđĕi pơnhroh pơm adrĭng rim công trinh điên, trong, trương, tram, đak sinh hoat, trung tâm Sa, hnam văn hoa… đĕi pơm jơh tơgum đĕi tơdrong kơ wă đơng kon tơring
Pơđam bơl adrĭng nhơn lơm tơdrong tơplih đơng apung bơn, bok Nguyên Văn Thư, kră pơlĕi Kon Tơ Lok, sa Vinh Thanh hưch hanh khan: Pơlĕi bơn la pơlĕi khă đơng đunh
Jơh ơĭ trong bê tông, ơĭ hnam văn hoa, ơĭ dơnŏ ăn đe hơ'yoh sơhmanh
Nă ma hưch hanh tơjroh pơm choh jang, pơjing kia rong, lư unh hnam jơh pơm đĕi hnam ngoi, ruôt đĕi xe may, ti vi, bi ơĭ bu phai yu bi ơĭ đô sa, đô hluôt
Minh kơpah noh, UBND hŭn ară pơgơl rim nganh chưk năng jơră dêh tơdrong pơtruh KHKT ăn nă ma, pơ chi ăn nă ma kơ kach chă long pơtăm, xem rong trơ tro
Rim tơdrong khuyên khich pơjing kinh tê sa hôi apung kông in: trơ cươ, trơ giă, tơgum adrêch long pơtăm xem rong
Rim tơdrong lơm giao duc, văn hoa, tơme rong jăng pran ăn nă ma kung jơh đĕi pơm dêh uĕi rim sa apung kông đơng hŭn apung kông anu
Rim kông trinh cơ sơ ha tâng tơgum choh jang weng tơdrong yăl arih đơng nă ma đĕi tơgum tơjung pơm, pơm tơdrong ăn nă ma pơjing kinh tê sa hôi
Đơng rim tơdrong ngo hnhĕi tơgum đơng kơpal adrĭng tơdrong pran đơng Đang bô weng nă ma, trong măt cham pơlĕi, apung kông Vinh Thanh ahrĕi ơĭ lư tơdrong tơplih
Hŭn Vinh Thanh atung anhô, chă yuô ơĭ thu 'yŏk tiêm năng, nguôn lưk, jên tơgum pơm tơdrong đôt phă lơm tơdrong tơplih kơ kơu kinh tê pơtep adrĭng pơjing ha tâng kinh tê sa hôi boi tơdrong pơjing ranh weng kơjăp
Đơng rong 15 sơnăm tai đinh cư, tơdrong kinh tê sa hôi uĕi sa apung kông Vinh Thuân ơĭ lư tơplih pơjăng, quôc phong an ninh đĕi tơmăn tơl, tơdrong yăl arih weng nưih sơngưm đơng nă ma đĕi alưng loi, pơgop tơdrong tơjung pơm Đang, tơjung pơm khul pơgơl uôil iêl, kơjăp, tơdrong chih đơng rong ơu khan truh rim tơdrong tơplih anu
Đơng rong 15 sơnăm tai đinh cư lơm apung the anao, tơdrong yăl arih đơng nă ma kon kông uĕi sa apung kông Vinh Thuân, hŭn Vinh Thanh jơh ơĭ lư tơplih anao, lơm tơdrong tơplih noh, adrĭng toång ngo hnhĕi đơng Đang weng kơpal ară tơdrong pơgop bi ken đơng rim đang viên, rim bơngai pơm ăn đe hơ hyoh pơm boi năm pơ tơm lơm pơjing kinh tê sa hôi
Adring tơdrong khinh nghi khinh pơm, đang viên Đinh Thi A Ngăt, ơĭ Lang 2, sa Vinh Thuân bi thôi la bơngai năm pơ tơm lơm tơdrong tơplih kơ kơu long pơtăm mă ară la bơngai jơh pơm bơdrong lơm tơmăn the grong đơng apung
Ahrĕi, unh hnam mai A Ngăt ơĭ 08 ha, lơm noh ơĭ 02 ha pơtăm keo, 02 ha pơtăm long đao weng 04 ha pơtăm rim loai long in: puôl ngô, đâu đen, đâu xanh, hơbo weng mơkai
Minh kơpah, rim sơnăm mai ară thŭ 3 – 5 ha đơng nă ma lơm pơlĕi sư pơtăm rim loai long nai
Yua siêng pơm weng alê̆ chă yuô KHKT tơmưt choh jang, chă tơdrong năm trơ tro kơna sơnăm 2019 anao anu yuô ơu, unh hnam mai A Ngăt jơh thu 'yŏk sưt loi 400 triêu đông
Bi thôi choh jang hơgĕi, đang viên Đinh Thi A Ngăt ară dech tơgum rim unh hnam dơnuh lơm sa adrĭng pơjing kinh tê
Bưa pơtho khan, krao akom rim unh hnam dơnuh adrĭng pơjăng adrĭng pơm pơjing kinh tê bưa asong kinh nghiêm lơm pơtăm long, kia rong
Yua tơdrong pran đơng Đang bô, khul pơgơl, knă ma cham pơlĕi jơh khăc phuk đĕi rim hrat tơnap, pơjingnôi lưk sư kơjung pơjing
Truh ahrĕi, giă tri pơting đô pơm lech đơng cham pơlĕi kơjung tinh jơnum rim sơnăm la 14,5%; kơ kơu kinh tê tơplih boi tơdrong pơjăng; ty trong nganh nông – lâm – ngư nghiêp 'yŏk 59,9%
Tinh jơnum đô sa kơl bơngai đat 264 kg, thu 'yŏk tinh jơnum kơl bơngai la 15,3 triêu đông mínhơnăm
Ty lê unh hnam dơnuh tinh jơnuh rim sơnăm tơjul 5,2%; quôc phong an ninh đĕi tơmăn tơl, tơdrong yăl arih weng nưih sơngưm đơng nă ma đĕi alưng loi
Sa Vinh Thuân kung jơh đĕi hương lơĭ đơng rim chương trinh Nghi quyêt 30a, chương trinh 135 đơng kơpal the đak weng rim chương trinh muk tiêu kơpal the đak nai sư anhô, tơgum tơjung pơm kêt câu ha tâng kinh tê sa hôi, pơm tơdrong jơră ranh tơdrong kơjung kinh tê, pôk xuôn tơdrong yăl arih đơng nă ma
Lơm 05 sơnăm anu yuô ơu, sa Vinh Thuân jơh pơnhroh tơjung pơm 27 kông trinh tơgum choh jang weng tơdrong yăl arih nă ma, adrĭng pơting ksô jên tơgum jê 13 ty đông
Lư kông trinh pơgloh jơh đĕi keh kong weng ăn tơmưt chă yuô jơh chep ăn thu 'yŏk tơpă, pơgop tơdrong pơm tơplih trong măt cham pơlĕi, jơră pơjing kinh tê sa hôi, pôk xuôn tơdrong yăl arih weng nưih sơngưm đơng nă ma
Rim tơdrong văn hoa, thông tin – TDTT weng truyên thanh năr kang pơjing, tơdrong thu 'yŏk đĕi đĕi pôk xuôn, tơtam tơgum tơdrong chinh tri uĕi cham pơlĕi, pơtho khan tơtam chu trương, Nghi quyêt đơng đang, chinh sach phap luât đơng kơpal, cô vu trong glong tơjung pơm cham pơlĕi anao
Măng krao akom "đĭ đăng nă ma đoan kêt tơjung pơm tơdrong yăl arih văn hoa uĕi cham pơlĕi" đĕi jơră dêh, tơdrong thu 'yŏk đĕi pôk xuôn
Truh ahrĕi ơĭ 2/8 pơlĕi đĕi hŭn công nhân pơlĕi văn hoa; ơĭ loi 98% unh hnam đat unh hnam văn hoa
Lơm 5 sơnăm anu yuô ơu, sa Vinh Thuân jơh tơgum pơm 4 hnam văn hoa thôn adrĭng ksô jên loi 5 ty đông; trang thiêt bi, cơ sơ vât chât đơng hnam văn hoa Sa, thôn rim tơdrong đĕi ngo hnhĕi tơgum pơgop tơdrong tơgum hơgĕi loi tơdrong sinh hoat, hôi hop đơng nă ma
Rim tơdrong văn nghê, thê thao đĕi pơgĕi pieu dech lơm nă ma, rim sơnăm pơlĕi rim tơdrong chao mưng rim năr le grông đĕi nă ma hương ưng adrĭng pơm; rim pơlĕi jơh đĕi tơgum ching phông jơh pơgop tơdrong pơgĕi piêu, jư vĕi weng pơjing nghê thuât đơng sơ đơng cham pơlĕi
Ơĭ tơdrong khan, đơng rong 15 sơnăm tai đinh cư, tơdrong kinh tê sa hôi uĕi sa apung kông Vinh Thuân ơĭ lư tơplih pơjăng, quôc phong an ninh đĕi tơmăn tơl, tơdrong yăl arih weng nưih sơngum đơng nă ma đĕi alưng liêm loi, pơgop tơdrong tơjung pơm Đang, tơjung pơm khul pơgơl uôil iêl kơjăp
Lơm jơnang truh, adrĭng tơdrong chu đông, sang tao, tơdrong kơdih đơng Đang bô ơng nă ma rim kon kông lơm Sa, Vinh Thuân ling lang phat huy tơdrong đoan kêt, tơjung pơm apung năr kang bơdrong alưng liêm
'Năr 31/7, UBMTTQVN hŭn Vinh Thanh pơlĕi Hôi nghĭ sơ kêt tơdrong Măt trân 06 khĕi kơl sơnăm weng pơnhroh tơdrong pơm 06 khĕi atŭch sơnăm 2019
Lơ̆m 06 khĕi kơl sơnăm, MTTQVN rim kơ̆p lơ̆m hŭn jơh ling lang tơplih anao tơdrong pơm, đa dang hoa rim tơdrong pơnhôm, tơjung pơm weng cung cô̆ khô̆i đai đoan kêt
Rim trong glong tơjroh amêm teh đak, rim măng krao akŏm yua MTTQVN phat đông ling lang đĕi duy tri; UBMTTQVN hŭn jơh adrĭng rim tô chưk thanh viên weng rim đoan thê pơtho khan, krao akŏm kon tơring pơm ơĭ thu 'yŏk rim trong glong tơjroh yua rim nganh, rim kơ̆p pơnhroh
Kon tơring dach đoan kêt tơjroh pơm choh jang, kơjung pơm bơdrong, adrĭng ti pơm rim tơdrong tơjung pơm cham pơlĕi anao
Hương ưng măng krao akŏm "Đĭ đăng nă ma đoan kêt tơjung pơm cham pơlĕi anao, đô thi alưng liêm" sơnăm 2019, lơ̆m hŭn jơh ơĭ 9.467/9.467 ŭnh hnam đăng kyê ŭnh hnam văn hoa; 59/59 apung nă ma đăng kyê tơjung pơm apung nă ma văn hoa, đat 100%
Minh kơpah rim tơdrong đat đĕi, rim nă ma pơgơl kung pơđam 'bơl weng ăn lêch rim tơdrong pơm lơ̆m jơnang truh in: MTTQVN đơ̆ng hŭn truh cơ sơ ling lang pơjing rim tơdrong đat đĕi, pơjăng pơnhroh ơĭ thu 'yŏk rim tơdrong ăn lêch lơ̆m rim khĕi atŭch sơnăm 2019
Pơjăng lơ̆m tơdrong pơjing chưk năng, nhiêm vŭ weng tơdrong đai diên ăn kuyên weng lơĭ ĭch tơpă đơ̆ng kon tơring; jơră dêh pơm măng krao akŏm đĭ đăng nă ma đoan kêt tơjung pơm cham pơlĕi anao, đô thi alưng liêm; pơgơl pơlĕi rim tơdrong ky niêm 89 sơnăm 'năr truyên thô̆ng MTTQVN weng 'năr hôi đai đoan kêt đĭ đăng nă ma kon kông
Truh ahrĕi, pơting giă tri choh jang kông nghiêp – tiêu thu kông nghiêp lơ̆m tơring hŭn Vinh Thanh ươc pơm 62,2 ty đông, đat 46,1% glong pơnhroh, kơjung 28,9% pơting adrĭng kung ky
Minh ksô đô kơjung khă in dăm 'long kơjung 19,2%, gach nung kơjung 7,1%, jơ̆u thưc vât kơjung 4,8%, giay dep rim loai kơjung 50%, nông cu kơjung 7,7%
Kŭm kông nghiêp Ta Suc pơnhôm 10 doanh nghiêp đăng kyê tơgŭm choh jang têch bơdro, lơ̆m 'noh ơĭ 06 doanh nghiêp pơm alưng
San lương điên ruôt tơmưt la 5.742.459 kWh, đat 47% glong pơnhroh, kơjung 3% pơting adrĭng kung ky; san lương điên chă yuô 5.368.950 kWh, đat 49% glong pơnhroh, kơjung 3%; ty lê hiong hiơt điên 6,5%; tơgŭm đak sinh hoat 272.240m3, đat 53% glong pơnhroh, kơjung 5%
Giă tri choh jang thương mai jĭt vŭ ươc pơm 421 ty 480 triêu đông, đat 42.6% glong pơnhroh, kơjung 19,6% pơting adrĭng kung ky
Ahrĕi, pơting chđeh teh rong ka lơ̆m tơring hŭn khoang 82,6 ha, lơ̆m 'noh chđeh teh rong ka klênh klŏng Đinh Binh la 17.500m3, kơjung 2.500m3 pơting adrĭng kung ky, lương adrêch tơhnglăih rong 1,4 triêu hlak, mât đô 80 hlak/m3. Ka rong pơgloh la ka điêu hông, thac lac cươm, chơkanh lai
Nguôn adrêch tơmăn tơl tơdrong thu 'yŏk đĕi, yăl arih hơgĕi adrĭng môi trương weng pơjing dêh, jĭt jĭ 'bĭa ơĭ 'boh
Pơting san lương ka ươc pơm 486 tân, đat 59,3% glong pơnhroh, kơjung5,7% pơting adrĭng kung ky, lơ̆m 'noh san lương khai thac 67 tân, san lương rong 419 tân
Thưk tê ăn 'boh, lơ̆m tơdrong nguôn ka kơdiêng yua bơngai rôp 'năr minh lư thoi tơdrong pơjing rong ka uĕi hŭn Vinh Thanh atung đĕi ngŏ la nganh choh jang hang hoa ơĭ tơdrong đunh, tơgŭm nganh thuy san hŭn Vinh Thanh pơjing alưng weng kơjăp
'Boi UBND sa Vinh Sơn, jơnang anu yua ơ̆u, pơting chđeh teh 'long 'ba pơm lơ̆m tơring sa la 305 ha, kơjung 8,2% pơting adrĭng kung ky
Lơ̆m 'noh chđeh teh 'ba vŭ Đông xuân 69 ha, đat 100% glong pơnhroh; vŭ He thu 174 ha, đat 96,1% glong pơnhroh; chđeh teh 'ba mil 62 ha, thu 'yŏk ươc pơm 23,5 ta/ha. Minh ksô 'long pơtăm nai kung đĕi ăn tơmưt choh jang in long kumi 395 ha, 'bơĭ lơĭ 374 ha, keo 367 ha, cao su 40 ha, tơbăng kram, điên trŭk 05 ha, chanh dây 10 ha, măc ca 6,7 ha weng hla nhêm rim loai 02 ha
Adrĭng tơdrong pơgơl hơgĕi tơdrong tơme rong 'long pơtăm, tơdrong kĭa rong lơ̆m tơring sa kung đĕi ngŏ hnhĕi alưng weng pơjing
Thŭ y sa jơh pơđam 'bơl đon ăn UBND sa ơĭ hla pơgơl pơtho khan rim thôn pơlĕi pơm rim tơdrong phong dơt jĭt jĭ xem rong weng phun bơgang tiêu đôc sat trung uĕi rim thôn
Jơh kiên toan khul pơgơl, tô phan ưng ranh, tơjung pơm rim glong pơnhroh phong dơt jĭt tan nhŭng Châu Phi
Ahrĕi, pơting tơpul kapô, lơmo lơ̆m tơring sa ơĭ 1.943 tŏ; lơ̆m 'noh kapô 649 tŏ, tơjul 12,29% pơting adrĭng kung ky, tơpul lơmo 1.294 tŏ, kơjung 25,26% pơting adrĭng kung ky; tơpul nhŭng 1.704 tŏ; tơpul 'yêr, ơda 8.177 tŏ
Rim tơdrong tơgŭm pơjing kinh tê sa hôi apung kông, apung nă ma kon kông lơ̆m jơnang anu yua ơ̆u ling lang đĕi UBND hŭn pơgơl rim nganh chưak năng pơnhroh pơm ơĭ thu 'yŏk
Pơm chương trinh 135 sơnăm 2019, truh ahrĕi hŭn Vinh Thanh jơh asong nguôn jên tơgŭm cơ sơ ha tâng, pơjing choh jang 13 ty đông
Pơm Kŭ̆t đinh ksô 2085 đơ̆ng Thu tương kơpal teh đak, UBND hŭn jơh pơgơl pơnhroh ra soat, tơgŭm teh uĕi, teh choh jang, đak sinh hoat ăn ŭnh hnam nă ma kon kông dơnuh weng ŭnh hnam dơnuh uĕi Sa, thôn pơgloh hrat tơnap; phê duyêt danh sach tơgŭm đak sinh hoat ăn 74 ŭnh hnam nă ma kon kông dơnuh, ŭnh hnam dơnuh yuôn adrĭng ksô jên 111 triêu đông
Pơm nghi kuyê̆t ksô 39 đơ̆ng Bô chinh tri, hŭn jơh pơm danh sach kơ̆p 61 tân 'boh I ôt tơgŭm ăn 10.174 nă ma
Truh atŭch khĕi 07/2019, Chi nhanh NHCSXH hŭn Vinh Thanh jơh tơgŭm ăn 1.189 ŭnh hnam nă ma kon kông vĕi jên adrĭng pơting ksô jên 70 ty 136 triêu đông
Lơ̆m 'noh ơĭ 1.357 ŭnh hnam dơnuh, 'yŏk ty lê 87% ksô ŭnh hnam dơnuh lơ̆m nă ma kon kông; ơĭ 143 ŭnh hnam jê̆ dơnuh, 'yŏk ty lê 76% ksô ŭnh hnam jê̆ dơnuh lơ̆m nă ma kon kông
Yua đĕi pơtơ̆p kơ kach pơm kơna lư ŭnh hnam vĕi jên hơdơĭ pơm sa ơĭ thu 'yŏk
Kua 'noh tơgŭm ăn nă ma kon kông lơ̆m tơring hŭn Vinh Thanh pôk xuôn tơdrong yăl arih, tơjul jĭ jăn weng kơjung pơm bơdrong kơjăp
Adrĭng rim nganh chưk năng pơlĕi lư chương trinh pơtho khan pơtruh KHKT anao lơ̆m choh jang, kĭa rong ăn nă ma
Đơ̆ng kơl sơnăm truh ahrĕi, rim hôi, đoan thê lơ̆m tơring sa Vinh Thuân kung jơră dêh tơdrong pơtho khan, krao akŏm weng uĕi lêch tơgŭm ăn nă ma vĕi jên đơ̆ng NHCSXH hŭn sư tơgŭm tơmưt choh jang, kĭa rong weng pơtăm 'long
'Boi 'noh, truh ahrĕi rim hôi đoan thê đơ̆ng sa in Hôi mai oh, Hôi nông dân jơh tơgŭm ăn 198 nă ma vĕi adrĭng ksô jên loi 13 ty đông tơgŭm ăn pơjing choh jang
Tơdrong tơgŭm tơ tam rim nguôn jên ăn nă ma vĕi jơh pơgŏp tơdrong pơgloh lơ̆m tơdrong pơm ơĭ thu 'yŏk rim chương trinh tŭk bơngot dơnuh uĕi cham pơlĕi
Jơnang anu yua ơ̆u, thoi jơh pôk xuôn lư tơdrong phong dơt jĭt jĭ grŭn lêch pham, mălĕi tơdrong jĭt jĭ ară atung ơĭ tơdrong kơjung lơ̆m tơring hŭn
Truh 'năr 30/7, lơ̆m hŭn jơh ơĭ 158 trương hơp jĭ uĕi 7/9 Sa, thi trân, lơ̆m 'noh lư pơgloh la thi trân Vinh Thanh adrĭng 107 bơngai jĭ
Adrol tơdrong jĭ grŭn lêch pham kơjung weng ơĭ tơdrong brư, Trung tâm y tê hŭn anao ơĭ hla gưi rim hôi đoan thê hŭn, rim Sa, thi trân weng rim tram y tê cơ sơ pơkă kơjung tơdrong phong dơt grŭn lêch pham lơ̆m tơring hŭn
Adrĭng nganh y tê adrĭng 'bet têk wêk, pơlĕi phun bơgang 'bet sơhmêch
Krao lưk lương adrĭng nganh y tê pơnhroh rim tơdrong phong dơt jĭt jĭ grŭn lêch pham ơĭ thu 'yŏk, rim hôi đoan thê, rim Sa, thi trân weng rim tram y tê pơm hơgĕi rim tơdrong phong dơt jĭt grŭn lêch pham lơ̆m cham pơlĕi 'boi pơgơl đơ̆ng kơ̆p kơpưng, adrĭng tơdrong tơpă ngŏ hnhĕi năm truh pơm bĭ ơĭ jĭt grŭn lêch pham lơ̆m tơring hŭn
Thoi 'noh, adrĭng pơtho khan, krao akŏm pơm phong dơt jĭt jĭ grŭn lêch pham truh rim ŭnh hnam sư nă ma băt weng kơdih ngŏ hnhĕi, tŭk đô sư têk wêk, 'bet sơhmêch, chă yuô rim tơdrong gơ̆n sơhmêch căp weng pơjăng adrĭng phong dơt jĭt jĭ grŭn lêch pham lơ̆m cham pơlĕi, pơtho khan nă ma kơ kach 'boh sruôih tơdrong jĭ weng năm truh cơ sơ y tê jê̆ pơgloh sư ăn kham weng điêu tri tơtam, bĭ kơdih điêu tri lơ̆m unh hnam hlău chăp truh tơdrong nguy hiêm weng ơĭ tơdrong pơm luô̆ch bơngai
Hương ưng trong glong tơjung pơm cham pơlĕi anao, jơnang anu yua ơ̆u, Hôi LHPN sa Vinh Hao jơh pơlĕi pơnhroh lư trong glong tơjroh, pơtêp rim tơdrong pơm adrĭng tơdrong pơm rim tiêu chĭ tơjung pơm cham pơlĕi anao ma sa jơh ăn
Lêch in trong glong "5 bĭ 3 uôl iêl", mô hinh "chơhlŭng rac lơ̆m ŭnh hnam" yua mai oh sa pơm jơh pơgŏp tơdrong sư trong năm lơ̆m cham pơlĕi dach ksê – uôil iêl – alưng liêm
Kua 05 sơnăm pơm, truh ahrĕi ơĭ loi 500 mai oh đăng kyê adrĭng pơm trong glong "5 bi 3 uôl iêl"
Băt đĕi tơdrong pơgloh weng tơdrong jư vĕi môi trương adrĭng tơdrong pôk xuôn jăng pran, alưng tơdrong yăl arih, jơnang anu yua ơ̆u, Hôi mai oh sa Vinh Hao jơh pơlĕi pơnhroh pơm lư trong glong tơjroh, lơ̆m 'noh pơtêp tơdrong pơm đơ̆ng hôi weng rim trong glong mai oh adrĭng tơdrong pơm rim tơdrong tơjung pơm cham pơlĕi anao
Pơgloh ơĭ mô hinh "chơhlŭng rac lơ̆m unh hnam" yua mai oh sa pơm jơh pơjing thu 'yŏk, pơm ăn môi trương ksê – uôl iêl – alưng liêm
Oĕi rim thôn, tuy theo tơdrong đơ̆ng nă ma ma pơjing anao rim mô hinh CLB nai in: CLB ksê – uôl iêl – alưng liêm; CLB amăn tơgŭm mai oh dơnuh; CLB bĭ đeh kon mă pêng, mô hinh "Đoan trong mai oh kơdih ngŏ hnhĕi"
Rim CLB pơlĕi sinh hoat 03 khĕi minh măng adrĭng rim tơdrong cu thê
Lơ̆m rim măng sinh hoat, rim mai oh đĕi pơtho khan, krao akŏm mai oh tơpă pơm hơgĕi rim tơdrong lơ̆m vê sinh môi trương, rim tơdrong đơ̆ng măng krao akŏm "5 bi 3 uôl iêl"
Rac thai pơnhôm đĕi mai oh xư ly đơ̆ng kơ kach soh thoi đĕi pơnhôm lêch apung alưng sư xe chơ năm tơnai tiêu huy, lư ŭnh hnam trong pơtơm jơh tơjung pơm đĕi tơdrong vêsinh môi trương lơ̆m nă ma cham pơlĕi
Adrĭng tơdrong pơjing anao rim mô hinh, hôi mai oh sa kung pơtho khan, krao akŏm nă ma pơm hơgĕi rim tơdrong lơ̆m jư vĕi môi trương, tơjung pơm tơdrong yăl arih văn hoa uĕi apung nă ma cham pơlĕi, pơlĕi ăn mai oh adrĭng pơm rim lơ̆p pơtho khan pôk xuôn tơdrong băt lơ̆m Luât jư vĕi môi trương yua hŭn pơlĕi, kyê cam kêt tơjung pơm ŭnh hnam "5 bĭ 3 uôl iêl", 3 tơdrong đơ̆ng trong glong tơjroh "mai oh pơjăng hŏk tơ̆p, pơm sang tao, tơjung pơm ŭnh hnam alưng liêm"
Đơ̆ng lư tơdrong pơm pơjăng lơ̆m pơm mô hinh "5 bĭ 3 uôl iêl", Hôi mai oh sa Vinh Hao jơh 'yŏk đĕi lư thu 'yŏk pơgloh hưch hanh
Hôi jơh tơjung pơm 02 đoan trong mai oh kơdih ngŏ hnhĕi vê sinh môi trương uĕi 02 thôn Đinh Tri weng Ta Điêk, đoan trong pơkao thôn Ta Điêk ơĭ 451 mai adrĭng pơm. Hôi LHPN sa jơh adrĭng Phong tai nguyên weng môi trương hŭn pơnhôm, phân loai rac weng xư ly rac thai lơ̆m ŭnh hnam ơĭ 65 ŭnh hnam adrĭng pơm
Ơĭ tơdrong khan, mô hinh chơhlŭng rac lơ̆m ŭnh hnam jơh ơĭ tơdrong pơgŏp tơdrong pơgloh lơ̆m tơdrong pơm alưng môi trương, keh kong tiêu chĭ lơ̆m môi trương lơ̆m tơjung pơm cham pơlĕi anao mă ară pơgŏp tơdrong pơjăng lơ̆m tơdrong pôk xuôn tơdrong băt ăn nă ma, rim tơdrong ăn tơdrong vê sinh môi trương đĕi ngŏ la trach nhiêm đơ̆ng đĭ đăng nă ma, tơjung pơm môi trương cham pơlĕi ksê – uôl iêl - alưng liêm
Lơ̆m jơnang truh, Hôi mai oh sa Vinh Hao ling lang pơlĕi să mô hinh chơhlŭng rac lơ̆m ŭnh hnam, duy tri dach tơdrong pơm vê sinh 'boi đinh ky weng tơmưt rim măng pơgloh, thoi 'noh jơră dêh tơdrong pơtho khan, krao akŏm, chă lư tơdrong tơpă tơgŭm mai oh pơm hơgĕi măng krao akŏm "5 bĭ 3 uôl iêl"
Truh ahrĕi, tơpul lơmo hŭn Vinh Thanh ơĭ 17.362 tŏ, lơ̆m 'noh lơmo lai 'yŏk 92% pơting tơpul.
Tuy la lơmo lai mălĕi pơgloh la lơmo lai Zebu, kơna thu năng suât weng tơdrong thu 'yŏk đĕi asêch kơđeh; lơmo lai ăn asêch tơdrong thu 'yŏk đuuôĭ 'yŏk ty lê pơgloh ken lơ̆m pơting tơpul. 
Yua 'noh, hŭn Vinh Thanh jơh pơm glong pơnhroh pơjing rong lơmo asêch tơdrong thu 'yŏk đuuôĭ sơnăm 2016 – 2021, 'boi 'noh bĭ kơjung ksô lương tơpul mă pơnhôm tơmưt tơdrong kơjung tơdrong thu 'yŏk trong lương tơpul lơmo.
Muk tiêu đơ̆ng hŭn la pơjing kĭa rong lơmo asêch tơdrong thu 'yŏk đuôĭ 'boi tơdrong kơjăp, pơm lêch giă tri hang hoa, kơjung thu 'yŏk ăn nă ma. 
Quy hoach apung kĭa rong, pơtêp adrĭng pơm apung đô sa ăn lơmo. 
Pơtho khan truh sơnăm 2021, tơpul lơmo lơ̆m hŭn khoang 16.500 tŏ, ty lê lơmo lai 'yŏk 97% pơting tơpul, lơ̆m 'noh lơmo asêch tơdrong thu 'yŏk đuuôĭ đat 6,3%; san lương lơmo asêch têch lêch đat 2.600 tân/minh sơnăm
Sư tơgŭm nă ma kon kông lơ̆m tơring sa Vinh Thuân pôk xuôn tơdrong thu 'yŏk đĕi tơdrong yăl arih, tơplih kơ kach nghi, kơ kach pơm, kơjung pơm bơdrong trơ trŏ. 
Lư sơnăm anu yuô ơ̆u, kơ̆p uy, khul pơgơl weng rim tô chưk đoan thê sa Vinh Thuân jơh pơnhôm jơră dêh tơdrong pơtho khan, tư vân pơtho khan nă ma pơnhôm tơjung pơm rim KHKT pơgloh sư cai tao teh dal hnam, tơgŭm tơme rong rim loai 'long pơtăm, xem rong, tơplih kơ kơ̆u 'long pơtăm trơ trŏ sư pôk xuôn giă tri kinh tê ăn ŭnh hnam.
Yua 'noh, truh ahrĕi nă ma kon kông lơ̆m tơring sa jơh băt đĕi, tơplih kơ kach pơm kinh tê sư pôk xuôn tơdrong thu 'yŏk đĕi tơdrong yăl rrih. 
Yua tơplih kơ kach nghi, kơ kach pơm, tơplih kơ kach pơm sa kơna tơdrong yăl arih đơ̆ng nă ma lơ̆m sa 'năr kang alưng weng pôk xuôn. 
Đĕi alê̆ truh atŭch sơnăm 2019, sa Vinh Thuân ơĭ 205 ŭnh hnam dơnuh, 'yŏk ty lê 48,24%, tơjul 5,08% pơting adrĭng sơnăm adrol. 
Tơdrong yăl arih kinh tê pơjing, nă ma jơh pơjăng adrĭng pơm pơgŏp kông adrĭng ti tơjung pơm cham pơlĕi anao uĕi pơlĕi.
Jơnang anu yuô ơ̆u, Tram y tê sa Vinh Thuân dêch pơm hơgĕi rim tơdrong tơme rong weng jư vĕi jăng pran trong pơtơm ăn nă ma, tơdrong pơtho khan pơm rim Chương trinh y tê kơpal teh đak lơ̆m tơring sa đat thu 'yŏk đuôĭ. 
Đơ̆ng kơl sơnăm truh ahrĕi, Tram jơh pơlĕi kham weng kơ̆p bơgang ăn loi 1.300 măng nă ma, tơdrong tiêm chung pơlĕi să đat lư thu 'yŏk.
Minh kơpah 'noh, rim tơdrong mŭk tiêu y tê kơpal teh đak in: tơdrong phong dơt lao, phong dơt HIV/AIDS, phong dơt jĭ phong, pim tru, grŭn lêch pham, grŭn tơnghiêt… đĕi kang bô tram pơtho khan, giao duc jăng pran weng ngŏ hnhĕi kham, điêu tri, kơ̆p phat bơgang đinh ky ăn nă ma. 
Tơdrong tơme rong jư vĕi đe mĭ weng đe hơ'yoh weng kê hoach hoa ŭnh hnam đĕi duy tri dêch.
Thu 'yŏk 98% ksô đe hơ'yoh đim đĕi 5 sơnăm đĕi tiêm duh rim loai vaccine cơ ban, 100% đe hơ'yoh đim đĕi 5 sơnăm đĕi et Vitamin A; 100% đe mĭ chêp klak đĕi tiêm phong uô̆n van duh…
Adrĭng tơdrong kham chưa jĭ weng dư phong, tơdrong pơtho khan giao duc jăng pran dêch đĕi pơm pơtêp adrĭng rim tơdrong y tê, kơna đơ̆ng kơl sơnăm truh ahrĕi bĭ ơĭ vŭ jĭt như 'boh lêch lơ̆m tơring sa.
Bơgê 'năr 18/12, Hôi nông dân hŭn, Phong tai nguyên weng môi trương hŭn Vinh Thanh adrĭng Hôi nông dân sa Vinh Hiêp pơlĕi tông kêt mô hinh điêm apung nă ma adrĭng pơm jư vĕi môi trương ưng phŏ adrĭng tơplih plênh sơnăm 2019, ơĭ 25 ŭnh hnam nă ma thôn Vinh Phuc, sa Vinh Hiêp adrĭng pơm mô hinh.
Adrĭng pơm mô hinh, rim ŭnh hnam jơh đĕi pơtho kơkach xư ly rac thai sinh hoat dơnŏ ŭnh hnam; xư ly đô tŭk lơ̆m kĭa rong đơ̆ng chê phâm vi sinh hŏk thoi pơm chơhlung Bioga sư khĭ ăn mơu yua đô tŭk kĭa rong pơm lêch; tơjung pơm trong cham pơlĕi ksê, uôil iêl, alưng liêm weng tơgŭm rim thông tin anao pơgloh lơ̆m rim tơdrong băt lơ̆m tơplih plênh ahrĕi; tac đông đơ̆ng tơplih plênh truh tơdrong yăl arih sinh hoat, tơdrong choh jang nông nghiêp lơ̆m tơring weng kơ kach ưng phŏ. 
Thoi 'noh minh ŭnh hnam đĕi tơgŭm jên pơm chơhlŭng rac dơnŏ ŭnh hnam; tơgŭm adrêch pơkao, 'long ksê sư pơtăm 'boi tuyê̆n trong năm chĭnh lơ̆m thôn.
Qua jơnang 6 khĕi pơnhroh pơm, tơdrong ô nhiêm môi trương rim tơdrong đĕi khăk phŭk, trong cham pơlĕi 'năr kang alưng liêm loi, tơdrong băt đơ̆ng nă ma lơ̆m tơdrong jư vĕi môi trương 'năr kang đĕi pôk xuôn. 
'Bok Pham Văn Binh, uĕi thôn Vinh Phuc, sa Vinh Hiêp ăn alê̆: mô hinh anu pơnhroh pơm đĕi nă ma lơ̆m thôn pơgloh kơ wă, pơgŏp tơdrong adrĭng ti jư vĕi môi trương ksê, uôil iêl, alưng liêm lơ̆m cham pơlĕi.
Hôi nông dân hŭn anao adrĭng UBMTTQVN hŭn weng Hôi nông dân sa Vinh Hoa pơlĕi pơjao hnam kơ̆p 4 pơm gach, lơ̆p ngŏi ăn nă ma nông dân dơnuh Đinh Thi Nghiên uĕi pơlĕi M9, sa Vinh Hoa. 
Đĕi alê̆, pơting ksô jên pơm hnam anu jê̆ 150 triêu đông, lơ̆m 'noh Quy "Yua bơngai dơnuh" đơ̆ng hŭn tơgŭm 40 triêu đông, ksô ară yua ŭnh hnam pơgŏp.
Adrĭng 'noh, Chi hôi nông dân pơlĕi M9, sa Vinh Hoa jơh krao akŏm nă ma pơgŏp piêu 'năr kông, đô chuôh tamo, 'long. 
Hnam jơh keh kong adrol glong pơnhroh, tơgŭm ăn ŭnh hnam sa Têt sơhmanh xuân Canh Ty alưng liêm.
Ơ mih ma dŭch nă amêm mơnat! Lơ̆m lư sơnăm anu yuô ơ̆u, yua tơdrong tơgŭm 100% adrêch 'ba lai ăn nă ma kon kông đơ̆ng UBND tinh weng tơdrong tơgŭm phân 'bŏn đơ̆ng rim Chương trinh 135, 30a, rim apung kông jơh tơgŭm đĕi đô sa lơ̆m dơnŏ uĕi, tơdrong yăl arih đơ̆ng nă ma kon kông đĕi pôk xuôn. 
Tơdrong chih đưng rŏng ơ̆u khan truh tơdrong choh jang 'ba lai đơ̆ng nă ma kon kông hŭn Vinh Thanh.
Ơ mih ma dŭch nă amêm mơnat! Tơplih kơ kơ̆u adrêch weng tơdrong quen pơm đơ̆ng sơ̆, pôk xuôn thu 'yŏk, tơgŭm tơdrong đô sa lơ̆m dơnŏ uĕi, pơgŏp tơdrong tơmăn tơl đô sa kơjăp la rim thu 'yŏk mă rim tơdrong ăn 'ba lai truh apung nă ma kon kông lơ̆m tơring hŭn jơh đat đĕi.
Yua trinh đô choh jang đơ̆ng nă ma ară han chê, đim alê̆ tơjung pơm KHKT tơmưt choh jang, trong pơtơm anao pơtăm rim adrêch 'ba đơ̆ng sơ̆, thu 'yŏk 'bĭa, tơdrong phong dơt jơrông jĭ khê. 
Adrĭng tơdrong tơgŭm drêch 'ba lai đơ̆ng tinh, lơ̆m dôm sơnăm anu yuô ơ̆u, 100% ŭnh hnam nă ma kon kông uĕi hŭn Vinh Thanh jơh ăn tơmưt choh jang 'long 'ba lai 'boi tơdrong thâm canh. 
Adrĭng nguôn adrêch tơgŭm đơ̆ng tinh, hŭn Vinh Thanh kung jơh tơgŭm phân 'bŏn, pơtruh KHKT ăn nă ma 'boi kơ kach chêp ti pơchi pơm. 
Yua 'noh truh ahrĕi nă ma kon kông lơ̆m tơring hŭn jơh rôp kơjăp tơdrong thâm canh 'ba lai weng tơjung pơm tơmưt choh jang, chêp ăn thu 'yŏk kinh tê đuôĭ.
Yă Đinh Thi Hoay, minh nă ma uĕi Lang 5, sa Vinh Thuân pơm 'ba lai loi 6 sơnăm anu yuô ơ̆u. 
Jan anu ŭnh hnam pơm 2 sao 'ba đơ̆ng adrêch 'ba lai TH3-5 yua tinh tơgŭm, yua tơme rong hơgĕi kơna thu 'yŏk tĭnh jơnŭm đat 61 ta/ha. 
Yă Hoay asong: "Trong pơtơm pơm 'ba lai kung yŭ yua khŏ tơme rong, mălĕi jơnang đĕi kang 'bô ky thuât pơtho khan, inh 'boh pơm 'ba lai kung in pơm 'ba đơ̆ng kơtum kơtŏng adrol ơ̆u. 
Bơ̆n kơ wă siêng pơgloh la đĕi lư 'ba".
Bok Nguyên Văn Long – Pơgơl Phong nông nghiêp weng pơjing cham pơlĕi hŭn Vinh Thanh ăn alê̆: Đơ̆ng sơ̆, nă ma kon kông rim hŭn apung kông khan adrĭng, Vinh Thanh khan kơdih, ơĭ tơdrong quen pơtăm rim loai adrêch 'ba đơ̆ng sơ̆, thu 'yŏk 'bĭa, tơdrong phong dơt jơrông, jĭ khê. 
Yua 'noh, thu 'yŏk choh jang bĭ đuôĭ, tơdrong yăl arih nă ma dêch hrat tơnap.
Sư tơgŭm ăn nă ma kon kông ăn 'long 'ba lai tơmưt choh jang sư pôk xuôn thu 'yŏk, lơ̆m lư sơnăm anu yuô ơ̆u, Phong nông nghiêp weng pơjing cham pơlĕi hŭn Vinh Thanh jơh pơm khao nghiêm minh ksô adrêch 'ba lơ̆m tơring hŭn, pơnhroh rim mô hinh choh jang 'ba lai lơ̆m rim pơlĕi apung kông đơ̆ng 9 Sa, thi trân, rim tơdrong tơgŭm nă ma rôp kơjăp tơdrong thâm canh 'ba lai. 
Yua 'noh thu 'yŏk 'ba dơnŏ rim pơlĕi apung kông jơh đĕi pôk xuôn tĭnh jơnŭm 60 ta/ha.
Anu la tơdrong hưch hanh lơ̆m tơplih kơ kơ̆u adrêch 'long pơtăm, pôk xuôn thu 'yŏk đơ̆ng choh jang ăn nă ma, pơgloh la nă ma kon kông.
Khach quan ngŏ hnhĕi, thoi kinh tê – sa hôi apung kông, apung hlŏ jơh ơĭ tơplih pơjăng, mălĕi tơdrong kơjung kinh tê ară kơđeh, kơ kơ̆u kinh tê tơplih đunh weng đim kơjăp. 
Kông nghiêp, tiêu thu kông nghiêp weng nganh nghê ară ken, pơjing đunh; kêt kơ̆u ha tâng jơh đĕi kơjung mălĕi ară lư tơdrong khê; ty lê ŭnh hnam dơnuh đuuôĭ pơting adrĭng tĭnh jơnŭm adrĭng đơ̆ng tinh. 
Yua 'noh, tơdrong ling lang tơgŭm lơ̆m lư măt sư pôk xuôn tơdrong yăl arih weng nưih sơngưm đơ̆ng nă ma apung kông la kơ wă tơpă.
Sư pơtho khan nă ma choh jang rim adrêch 'ba lai, UBND tinh Binh Đinh lơ̆m lư sơnăm anu yuô ơ̆u jơh tơgŭm adrêch 'long pơtăm, lơ̆m 'noh ơĭ tơdrong tơgŭm adrêch 'ba lai ăn nă ma apung kông. 
'Boi 'noh, rim ŭnh hnam nă ma kon kông uĕi rim apung kông adrĭng pơm choh jang rim adrêch 'ba lai đĕi UBND tinh tơgŭm 100% giă adrêch. 
Thoi 'noh adrĭng tơdrong tơgŭm giă adrêch, nganh nông nghiêp Binh Đinh ară tơjung pơm lư mô hinh thâm canh 'ba đak apung kông choh jang rim adrêch 'ba lai, ăn thu 'yŏk tĭnh jơnŭm uĕi rim apung kông kơjung 60 – 70 ta/ha. 
Pơgloh ơĭ apung nă ma pơm trơ trŏ tơdrong thâm canh 'ba lai jơh đat thu 'yŏk truh 80 ta/ha, bĭ thua yưng adrĭng apung yuôn.
Yua 'noh, nă ma kon kông jơh tŭk tơdrong quen du canh, uĕi minh nơĭ sư choh jang 'ba đak, tơdrong yăl arih đĕi alưng loi weng an ninh đô sa uĕi rim apung kông đĕi tơmăn tơl kơjăp. 
Lơ̆m thu 'yŏk chêp ăn đơ̆ng tơdrong tơgŭm adrêch 'ba lai đơ̆ng tinh, 'Bok Đinh Văn Bôi uĕi pơlĕi Ta Let, sa Vinh Hiêp ăn alê̆: 
" 'Ba lai la adrêch anao, kơna trong pơtơm jơnang khul pơgơl cham pơlĕi krao akŏm ăn tơmưt choh jang, bĭ kơdih yưng inh mă lư nă ma lơ̆m thôn kung yŭ bĭ tơmăn tơl ky thuât, thu 'yŏk bĭ in choh jang 'ba đơ̆ng sơ̆. 
Mălĕi đưng rŏng minh 'bal vu choh jang, inh 'boh tơdrong ky thuât tơgŭm choh jang 'ba lai kung bĭ hrat tơnap in bơ̆n nghi, thu 'yŏk đuôĭ, ahrĕi uĕi ơ̆u bu kung alê̆ pơtăm 'ba lai".
Mălĕi, sư choh jang 'long 'ba lai uĕi rim apung nă ma kon kông lơ̆m hŭn Vinh Thanh chêp ăn thu 'yŏk kung bĭ phai tơdrong hlău, phai ơĭ tơdrong tơmưt pơm đơ̆ng rim nganh chưk năng, khul pơgơl cham pơlĕi, rim hôi đoan thê lơ̆m tơdrong pơtho khan krao akŏm, hương dân kơ kach pơm.
Vĭ du in lơ̆m apung teh nhŭ phen, lơngơ̆p uĕi sa apung kông Vinh Sơn, hŭn Vinh Thanh, tơdrong chă lêch minh adrêch 'ba ơĭ tơdrong yăl arih đĕi adrĭng tơdrong plênh, jing teh weng tơdrong pơm đơ̆ng nă ma kon kông dêch la tơdrong ăn lêch adrĭng cham pơlĕi sư tơgŭm nă ma ơĭ tơdrong thâm canh, alưng nguôn đô sa lơ̆m dơnŏ uĕi.
Vŭ He thu sơnăm 2019, Phong nông nghiêp weng pơjing cham pơlĕi hŭn Vinh Thanh adrĭng Công ty Mahyco pơlĕi pơnhroh mô hinh khao nghiêm adrêch 'ba anao MHC2 lơ̆m chđeh teh 2,1 ha dơnŏ tơmăn Gní, sa apung kông Vinh Sơn. 
25 ŭnh hnam nă ma trưk tiêp adrĭng pơm mô hinh jơh đĕi Công ty Mahyco Viêt Nam tơgŭm adrêch weng phân 'bŏn, bơgang jư vĕi 'long pơtăm. 
Yă Đinh Thi Ap – pơlĕi Kon Blo, sa Vinh Sơn, minh lơ̆m ksô rim ŭnh hnam nă ma kon kông uĕi ơ̆u trưk tiêp adrĭng pơm mô hinh asong: "Dôm vŭ adrol thoi 'ba hư lư pơgloh. 
Vŭ anu pơm 'boh 'ba hon liêm, lư gêr loi, pơkao 'ba đuuôĭ loi.
Adrêch 'ba anu kung hlău pơm, bĭ 'boh ơĭ jơrông jĭ in dôm tơmăn pah to".
'Long 'ba lai adrĭng rim tơdrong pơgloh đơ̆ng hơ la dơt hơgĕi adrĭng tơdrong ngoai canh, 'bĭa kơ wă minh tơdrong thâm canh đuuôĭ in 'ba đơ̆ng sơ̆, kơna trong grông nă ma kon kông ară kơ wă chă yuô 'ba lai lơ̆m tơdrong pơm.
Adrol minh vŭ choh jang, hŭn Vinh Thanh jơh ăn kang 'bô nganh nông nghiêp asong adrĭng jul tơmăn, adrĭng khul pơgơl cham pơlĕi pơlĕi pơtho khan ăn nă ma kơ kach pơm teh, ngâm u adrêch, kơ kach 'bŏn phân weng kơ kach tơme rong. 
Yua 'noh, dôm sơnăm anu thu 'yŏk 'ba lai kơjung jê̆ 70 ta/ha, lư apung bĭ duh tơdrong choh jang 'ba lai nhơ̆n pơtho khan nă ma choh jang 'ba đơ̆ng sơ̆ thoi kăn hơ bĭ kơ wă, yua 'boh thu 'yŏk 'ba lai đuôĭ loi 'bal măng pơting adrĭng 'ba đơ̆ng sơ̆.
Thu 'yŏk đơ̆ng tơdrong choh jang 'ba lai lơ̆m apung hrat tơnap bĭ thôi tơgŭm đĕi đô sa lơ̆m dơnŏ uĕi ăn apung kông, apung hlŏ, apung nă ma kon kông mă ară pơgŏp tơdrong kơjung thu 'yŏk choh jang nông nghiêp weng thu 'yŏk ăn nă ma minh kơ kach kơjăp.
Đai hôi jơh sư thơĭ gian pơđam bơl weng thông qua Nghi quyêt lơm rim tơdrong pơm lơm nhiêm ky 2020 – 2025
Lơm noh pơnhôm tơmưt minh ksô tơdrong in: Tôc đô kơjung kinh tê tinh jơnum kơjung 13,4%; pran pôk mưk thu 'yŏk tinh jơnum kơl bơngai đat 28 triêu đông minh anu minh sơnăm; ty lê unh hnam dơnuh tơjul đơng 3 – 5%; ty lê lao đông cham pơlĕi qua đao tao, tâp huân đat loi 90%; thu ngân sach kơjung đơng 2% kơjung; rim sơnăm ơĭ 20% chi bô keh kong pơgloh tơdrong pơm, bi ơĭ chi bô khe; Đang bô đat uôil iêl kơjăp đi nhiêm ky
Pran truh sơnăm 2025 đat 16/19 tiêu chi đơng Bô tiêu chi kơpal the đak lơm tơjung pơm cham pơlĕi anao
Pơtho khan dơnŏ Đai hôi, đ/c Hô Xuân Anh, Bĭ thư Hŭn uy jơh chuc mưng thu 'yŏk đơng Đang bô lơm nhiêm ky anu yuô ơu, lơm nhiêm ky anao đ/c pơkă: Đang bô sa wă pơnhôm keh kong cơ sơ ha tâng weng pôk xuôn tơdrong thu 'yŏk đĕi rim tiêu chi lơm tơjung pơm cham pơlĕi anao, pơjing đa dang rim nganh nghê tơgum tơdrong kơ wă choh jang weng tơdrong yăl arih nă ma; ơĭ tơdrong bơne weng pơm tơdrong alưng sư rim doanh nghiêp weng HTX tơgum pơjing đa dang nganh nghê weng rim mô hinh choh jang thu 'yŏk sư pôk xuôn tơdrong yăl arih nă ma
Pơnhôm keh kong hê thông trong mương lơm tơmăn sư pơm ơĭ thu 'yŏk rim kông trinh thuy lơĭ, tơplih kơ kơu long pơtăm, xem rong tơgum thâm canh tăng vu, kơjung thu 'yŏk, pơjing dêh tơpul xem rong boi tơdrong gia trai, trang trai
Đang bô sa wă ngo hnhĕi pơm hơgĕi rim chinh sach sa hôi, pôk xuôn tơdrong băt, tơme rong jăng pran ăn nă ma, jơră dêh tơjul dơnuh, pôk xuôn loi piêu mưk thu 'yŏk ăn nă ma
Ngo hnhĕi pôk xuôn tơdrong thu 'yŏk đĕi giao duc đao tao, pơm tơdrong hơgĕi pơgloh sư kon mon đĕi hok tơp, ngo hnhĕi tơgum Tram y tê sư pơm tơdrong tơme rong jăng pran weng phong dơt jit jĭ lơm tơring
Jư kơjăp chinh tri, an ninh weng trât tư an toan sa hôi, pơm tơdrong pơgloh sư pơjing kinh tê sa hôi minh kơ kach kơjăp
Pơm hơgĕi tơdrong phong dơt tham nhung, jư vĕi an ninh chinh tri weng trât tư an toan sa hôi lơm tơring
Ling lang tơplih anao tơdrong pơm đơng MTTQ weng rim đoan thê chinh tri sa hôi, tơtam rôp băt tơdrong kơ wă đơng nă ma sư ơĭ rim tơdrong tơgum tơtam
Pơm hơgĕi phap lênh dân chu cơ sơ, phat huy hơgĕi tơdrong ngo hnhĕi, phan biên sa hôi đơng MTTQ weng rim tô chưk đoan thê sa hôi, tơjung pơm khôi đai đoan kêt đĭ đăng nă ma
Pơnhôm pơm tơdrong pơgloh noh la tơjung pơm Đang bô uôil iêl kơjăp, pôk xuôn năng lưk jăng tơlah đơng Đang bô sư pơm thăng lơĭ tơdrong mă Đai hôi Đang bô nhiêm ky 2020 – 2025 ăn lech
Dơ nŏ Đai hôi, rim nă ma jơh bơu lech 15 đ/c tơmưt Khul chơp hanh Đang bô sa Vinh Hiêp nhiêm ky 2020 – 2025
Đ/c Lê Văn Sơn đĕi bơu tơmưt chưk danh Bĭ thư Đang uy sa Vinh Hiêp nhiêm ky 2020 – 2025
Thoi noh, Đai hôi kung jơh bơu đoan đai biêu thoi le 11 đ/c năm dư Đai hôi Đai biêu Đang bô hŭn Vinh Thanh măng mă XVIII, nhiêm ky 2020 – 2025
Pơm trong glong tơjroh "Dân vân kheo" pơtep adrĭng trong glong tơjroh uĕi cơ sơ jơnang anu yuô ơu đĕi Khul dân vân Hŭn uy Vinh Thanh pơgơl Khul dân vân rim cham pơlĕi, đơn vi ngo hnhĕi pơnhroh, pơgop tơdrong pơgloh tơmưt pơjing kinh tê, sa hôi uĕi cham pơlĕi
Truh ahrĕi, lơm hŭn jơh tơjung pơm đĕi kơ jit mô hinh, điên hinh "Dân vân kheo" lơm rim tơdrong kinh tê, văn hoa sa hôi, an ninh quôc phong
Lơm noh, trong glong tơjroh "Dân vân kheo" lơm tơjung pơm cham pơlĕi anao
Rim trong glong tơjroh uĕi cơ sơ pơnhôm lư hôi viên, đoan viên weng nă ma adrĭng pơm in: Măng krao akom Đi đăng nă ma đoan kêt tơjung pơm cham pơlĕi anao, đô thi alưng liêm, Tơjung pơm unh hnam 5 bi 3 uôil iêl, Đông hanh adrĭng đe adruh lơm lâp thân lơp nghiêp, Tinh nguyên yua tơdrong yăl arih đơng nă ma, nông dân tơjroh choh jang, tech bơdro hơgĕi… pơgop tơdrong pôk xuôn tơdrong yăl arih nă ma, tơjul ty lê unh hnam dơnuh boi tơdrong rim sơnăm ăn lech
Jơnang truh, Khul dân vân Hŭn uy Vinh Thanh pơnhôm pơtho khan, jơră dêh tơdrong dân vân đơng khul pơgơl, pơm hơgĕi quy chê dân chu uĕi cơ sơ; ling lang pơnhroh rim tơdrong trơ tro adrĭng rim nă ma, rim tôn giao, kon kông, jơră dêh rim trong glong tơjroh amem the đak, pơgloh la trong glong tơjroh Đan vân kheo pơtep adrĭng tơdrong hok weng pơm boi nưih sơngưm yăl arih alưng liêm HCM; tơjung pơm khôi đai đoan kêt đĭ đăng nă ma, tơjung pơm hê thông chinh tri uôil iêl, kơjăp, pơgop tơdrong tơmưt tơdrong pơjing kinh tê sa hôi, jư kơjăp quôc phong an ninh, jư vĕi an sinh sa hôi lơm tơring hŭn sơnăm 2020 ăn lech
Lư sơnăm anu yuô ơu, hŭn Vinh Thanh jơh pơnhôm pơgơl weng pơnhroh pơm ơĭ thu 'yŏk rim chương trinh, dư an, tơdrong kon kông, pơgop tơdrong pôk xuôn tơdrong yăl arih weng nưih sơngưm ăn rim nă ma kon kông lơm tơring hŭn
Truh ahrĕi, cơ sơ ha tâng lơm rim apung hrat tơnap đơng hŭn đĕi tơgum tơjung pơm kơjăp, pơgop tơdrong pôk xuôn tơdrong thu 'yŏk đĕi tơdrong giao duc, kham chưa ji; tơdrong yăl arih đơng nă ma rim tơdrong đĕi pôk xuôn; ty lê unh hnam dơnuh tơjul tinh jơnum minh sơnăm đơng 5 – 6%; 100% sa ơĭ trong bê tông xi măng thoi trai nhưa truh trung tâm sa; tơdrong thuy lơĭ năr kang đĕi tơgum pơm kơjăp; 99% unh hnam đĕi chă yuô điên lươĭ kơpal the đak; 59/59 thôn, pơlĕi ơĭ hnam sinh hoat văn hoa… ty lê unh hnam dơnuh atuch sơnăm 2019 tơjul ară 37,99%, tơjul 6,34% pơting adrĭng sơnăm adrol
Sư pôk xuôn loi piêu tơdrong thu 'yŏk đĕi tơdrong yăl arih nă ma lơm hŭn, sơnăm 2020 hŭn Vinh Thanh ling lang ăn lech lư tơdrong pơm
Lơm noh pơnhôm jơră dêh tơdrong pơtho khan rim tơdrong kon kông, rim gương điên hinh pơgloh đơng nă ma kon kông lơm hok tơp, pơm choh jang sư pơm lech rim trong glong tơjroh pơgloh
Pơnhôm pôk xuôn tơdrong thu 'yŏk đĕi tơdrong giao duc weng đao tao, pơgop tơdrong pôk xuôn trinh đô nă ma; pơtep rim chương trinh, dư an, krao lư nguôn lưk pơjing kinh tê sa hôi, jơră dêh chuyên dich cơ câu kinh tê tro tro adrĭng tơdrong weng trinh đô pơm sa đơng apung nă ma kon kông lơm tơring hŭn
Boi thông kê đơng Phong nông nghiêp weng pơjing cham pơlĕi hŭn Vinh Thanh, ahrĕi lơm hŭn ơĭ 46,6 ha chđeh the ao rong ka, 78 ha rong ka quang canh lơm rim klong hmong đak. Kơdih nghê rong ka klenh lơm klong Đinh Binh ahrĕi ơĭ 29 unh hnam uĕi thi trân Vinh Thanh weng rim sa: Vinh Hao, Vinh Hiêp, Vinh Thinh rong adrĭng ksô lương 350 klenh ka, san lương khai thac tinh jơnum loi 450 tân minh sơnăm
Sư pôk xuôn thu 'yŏk nghê rong ka đơng cham pơlĕi, hŭn Vinh Thanh ling lang quy hoach piêu rim apung rong ka klenh, rong ka lơm rim ao, klong ken trơ tro
Adring nghê rongka lơm klong Đinh Binh, ling lang pơtho khan nă ma pơjing, pơlĕi să piêu chđeh the rong trơ tro adrĭng thê tich klong
Thoi noh, hŭn wă quy hoach weng pơtho khan nă ma rong ka boi tơdrong ban thâm canh, tơhnglaih rong kơdrĭng lơm rim klong thuy lơĭ Ta Niên (sa Vinh Thuân), Ha Nhe (sa Vinh Hoa), Hon Lâp (sa Vinh Thinh), Tra Xom (sa Vinh Sơn)
Kơdih Hô A thuy điên Vinh Sơn uĕi sa Vinh Sơn, lơm lơm tơdrong đung wă quy hoach pơjing du lich, nganh nông nghiêp hŭn wă pơđam bơl đon UBND hŭn đinh hương quy hoach piêu ăn nă ma pơjing nghê rong ka lơm Hô A sư pơjing kinh tê
Lư sơnăm anu yuô ơu, sa Vinh Hao jơh ăn lech lư tơdrong đông bô sư pơm kơđeh tơdrong tơjul dơnuh, jơră kinh tê pơjing, bi thôi pôk xuôn tơdrong yăl arih ăn nă ma, jư vĕi tơmăn tơl an ninh trât tư an toan sa hôi
Boi ksô liêu thông kê đơng sa Vinh Hao, ahrĕi ksô unh hnam dơnuh tơjul ară 41,7%, tinh jơnum minh sơnăm tơjul 6,83%. 
Ksô unh hnam dơnuh tơjul qua minh sơnăm phai tơroi truh tơdrong pơgloh đơng chi bô rim thôn, pơlĕi jơh phat huy tơdrong pơm ăn đe hyoh pơm boi đơng rim đang viên lơm tơdrong pơgơl nă ma pơm rim tơdrong đơng Đang, chinh sach phap luât đơng kơpal, pơgloh la rim Nghi quyêt đơng Đang bô hŭn, Đang bô sa lơm tơdrong chuyên dich cơ câu kinh tê boi tơdrong choh jang hang hoa, pôk xuôn tơdrong yăl arih ăn nă ma.
Đơng rim tơdrong pơm tơpă, Đang bô sa Vinh Hao jơh adrĭng rim đoan thê pơlĕi lư măng pơtho khan pôk xuôn tơdrong băt đơng kang bô, đang viên weng nă ma lơm y nghia weng tơdrong pơgloh đơng tơdrong chuyên dich cơ câu kinh tê nông nghiêp sư đĭ đăng nă ma adrĭng pơm
Pơm Đê an tơgum mai oh khơĭ nghiêp sơnăm 2020, anao ơu, Hôi LHPN hŭn adrĭng Hôi LHPN thi trân Vinh Thanh tơgum ăn mai Lê Thi Hoa uĕi khu phô Đinh Tô, thio trân Vinh Thanh 100 to yer adrêch loi 20 năr đeh weng đô sa sư ăn tơmưt kia rong. Pơting ksô jên pơm loi 2,3 triêu đông
Hôi nông dân sa Vinh thuân dech ngo hnhĕi pơm tơdrong pơtho khan, krao akom nă ma adrĭng tơjung pơm cham pơlĕi anao, pơgop tơdrong pơm tơdrong alưng lơm đĭ đăng nă ma kon tơring
Tơdrong pơtho khan đĕi pơtep lơm rim măng pơtho khan phap luât, măng hop thôn, chi hôi
Thoi qua rim măng pơtho khan jơh tơgum ăn nă ma băt đĕi y nghia, quyên lơĭ weng trach nhiêm đơng ơkơu lơm tơdrong pơm chương trinh kơpal the đak tơjung pơm cham pơlĕi anao, đơng noh pơjăng pơgop kông, pơgop jăng pran tơjung pơm cham pơlĕi anao uĕi cham pơlĕi in: Adring pơm tơgum the, pơm trong bê tông cham pơlĕi, trong năm tơmưt apung choh jang weng pơm trong glong minh unh hnam hơdơĭ pơm pơgal, trong tơmưt hnam alưng liêm, hanh lang an toan thông thoang, ơĭ chơ hlung ra trơ tro vê sinh
Adring rim tơdrong pơgop pơjăng đơng nă ma nông dân lơm Sa, truh ahrĕi sa Vinh Thuân pơm đat đĕi 10/19 tiêu chi lơm Chương trinh muk tiêu kơpal the đak tơjung pơm cham pơlĕi anao
Pơm chi thi 05 đơng Bô chinh tri lơm jơră dêh hok weng pơm boi nưih sơngưm yăl arih alưng liêm HCM, Đang uy sa Vinh Hiêp ăn tơdrong Chi thi 05 tơmưt sinh hoat dech lơm rim chi bô, hôi đoan thê
Đang uy sa pơlĕi pơnhroh pơm weng pơtho khan ăn kang bô, đang viên đơng sa hok tơp weng pơm boi Nă Hô đơng rim tơdrong pơm cu thê, tơpă; đơng noh pôk xuôn nưih sơngưm trach nhiêm, tơdrong tơgum nă ma năr kang hơgĕi loi
Dơ nŏ Chi bô thôn Thanh Quang, đơng jơnang pơnhroh hok tơp weng pơm boi nưih sơngưm yăl arih alưng liêm HCM
Chi bô jơh pơgơl nă ma pơm hơgĕi rim tơdrong đơng Đang, chinh sach phap luât đơng kơpal, pơgloh la jơră dêh pơm tơdrong hok tơp weng pơm boi Nă Hô
Chi bô weng nă ma lơm thôn jơh chă rim tơdrong pơm cu thê sư pơm boi Nă Hô noh la: Pơnhôm pơjing kinh tê, tơjung pơm cham pơlĕi anao
Qua tơdrong hok tơp weng pơm boi Nă Hô jơh pơm tơdrong tơplih pơgloh lơm tơdrong băt weng tơdrong pơm đơng đôi ngu kang bô, đang viên weng nă ma kon tơring lơm thôn
Nă ma uĕi ơu jơh ơĭ tơdrong tơplih lơm suy nghi, alê̆ tơjung pơm KHKT tơmưt choh jang, pơtăm long, kia rong, yua noh tơdrong yăl arih đơng nă ma ơĭ lư tơplih pơjăng
Pơm tơdrong hok tơp weng pơm boi Nă Hô, rim đoan thê lơm thôn kung jơh pơnhroh lư trong glong, mô hinh hay pơnhôm kang bô, nă ma adrĭng pơm weng đat đĕi lư thu 'yŏk
Minh kơpah tơdrong pơtep pơtho khan tơdrong măng krao akom tơmưt rim măng sinh hoat đơng chi hôi
Chi hôi mai oh thôn ară tơjung pơm mô hinh pơm boi bơl Nă Hô trơ tro adrĭng tơdrong đơng cham pơlĕi in: pơm amăn jênm, tơgum rim mai oh hrat tơnap alưng tơdrong yăl arih
Qua jơnang hok tơp weng pơm boi Nă Hô, wă đi kang bô, đang viên, công chưk, viên chưk weng nă ma lơm tơring sa jơh ơĭ tơdrong tơplih pơjăng lơm tơdrong băt weng tơdrong pơm, ơĭ nưih sơngưmpran lơm tơdrong hok tơp weng pơm boi nưih sơngưm đơng Nă Hô, đơng lư tơdrong pơm cu thê weng boi chưk trach, trach nhiêm weng tơdrong đĕi pơjao
Yua noh, kinh tê đơng cham pơlĕi rim sơnăm hơdơĭ ơĭ mưk kơjung khă; tơdrong an sinh sa hôi đĕi tơmăn tơl, ty lê unh hnam dơnuh tinh jơnum rim sơnăm tơjul đơng 3 – 5%; tơdrong văn hoa, y tê, giao duc rim tơdrong đĕi pơjing; an ninh chinh tri, trât tư an toan sa hôi đĕi jư kơjăp, tơdrong chinh tri pơm ơĭ thu 'yŏk
Sư tơdrong hok tơp weng pơm boi nưih sơngưm yăl arih alưng liêm HCM lơm jơnang truh ling lang năm tơmưt tơdrong alưng, pơgloh la pơm chuyên đê hok tơp sơnăm 2020, Đang uy sa Vinh Hiêp jơh tơjung pơm glong pơhroh pơm, lơm noh pơnhôm pơgơl, phat huy jăng pran tông hơp đơng kang bô, đang viên weng nă ma kon tơring lơm jơnang pơnhroh pơm rim tơdrong
Ơĭ tơdrong boh, tơdrong hok weng pơm boi nưih sơngưm yăl arih alưng liêm HCM uĕi sa Vinh Hiêp jơnang anu yuô ơu jơh pơm tơdrong tơplih dêh lơm tơdrong băt đơng kang bô, đang viên weng đĭ đăng nă ma kon tơring
Yua noh pơgop tơdrong pơgloh lơm tơdrong pơm thăng lơĭ tơdrong pơjing kinh tê sa hôi rim sơnăm uĕi cham pơlĕi
Ksơ năr 24/12, Khul dân vân Hŭn uy Vinh Thanh pơlĕi Hôi nghi tông kêt tơdrong dân vân sơnăm 2019, pơnhroh tơdrong pơm sơnăm 2020.
Sơnăm 2019, tơdrong dân vân đơng hê thông chinh tri lơm tơring hŭn Vinh Thanh ling lang đĕi rim kơp uy ngo hnhĕi, pơgơl weng ơĭ lư tơplih pơjăng. 
Tơdrong dân vân khul pơgơl ơĭ tơdrong anao, jê nă ma, jê cơ sơ; ngo hnhĕi krao akom kon tơring adrĭng pơm rim tơdrong adrĭng đơng nă ma cham pơlĕi. 
Tơdrong pơm đơng Măt trân weng rim hôi đoan thê lơm hŭn jơh ơĭ lư tơplih anao adrĭng lư tơdrong pơnhôm, pơtho khan krao akom kon tơring pơm hơgĕi rim tơdrong đơng Đang, kơpal lơm rim tơdrong. 
Pơjăng adrĭng pơm tơjung pơm Đang, khul pơgưl, tơjung pơm cham pơlĕi anao; tơjung pơm khôi đai đoan kêt đĭ đăng kon kông.
Minh kơpah noh, tơdrong pơm quy chê dân chu uĕi cơ sơ ling lang đĕi rim kơp uy Đang ngo hnhĕi pơm hơgĕi, tơjung pơm đĕi tơdrong adrĭng tơk pơk khul pơgơl, rim ban nganh, măt trân tô quôc weng rim đoan thê lơm tơdrong pơnhroh, pơlĕi pơm tơdrong pơtho khan, krao akom weng adrĭng tơgum rim tơdrong ơĭ lech lơm kon tơring. 
Qua noh pơgop tơdrong pơm thăng lơĭ tơdrong pơjing kinh tê sa hôi, jư kơjăp an ninh chinh tri uĕi cham pơlĕi lơm sơnăm 2019.
Minh kơpah rim thu 'yŏk đat đĕi, tơdrong dân vân lơm tơring hŭn lơm sơnăm 2019 ară rim tôn tai, han chê in: 
Tơdrong pơtho khan, rôp băt tư tương nă ma ơĭ dơnŏ, ơĭ jơnang đim tơtam; tơdrong bet ơkơu lơm nă ma kon kông ară boh ơĭ lech; tơdrong u thê hoa rim trong glong tơjroh đim năm tơmưt tơdrong jơru…
Sơnăm 2020, Khul dân vân Hŭn uy Vinh Thanh ling lang pơjing vai tro weng tơdrong pran đơng đi hê thông, adrĭng rim nganh liên quan sư pơm hơgĕi tơdrong dân vân uĕi cham pơlĕi, pơgloh la kơjung tơdrong pơtho khan rim tơdrong đơng Đang, kơpal truh adrĭng nă ma apung kông, apung hlo, apung nă ma kon kông. 
Lơm noh, ngo hnhĕi pơtho khan lơm Đai hôi Đang bô rim kơp, năm truh Đai hôi đai biêu toan quôc măng mă XIII đơng Đang; Ling lang pơnhroh weng pơm hơgĕi Chi thi ksô 05 đơng Bô chinh tri lơm jơră dêh hok weng pơm boi nưih sơngưm yăl arih alưng liêm HCM weng rim Chi thi, Nghi quyêt đơng Đang, kơpal.
Bơgê năr 26/12, Hôi LHPN hŭn pơlĕi Hôi nghi pơnhroh tơdrong pơm sơnăm 2020.
Sơnăm 2019, rim kơp Hôi LHPN lơm tơring hŭn Vinh Thanh jơh pơnhroh pơm ơĭ thu 'yŏk rim tơdrong pơm, rim trong glong lơm tơdrong Hôi. 
Truh ahrĕi, Hôi jơh adrĭng NHCSXH hŭn tơgum loi 106 ty đông ăn 2.527 mai oh vĕi sư tơgum pơjing choh jang. 
Adring pơlĕi 03 lơp pơ tơp nghê ăn mai oh.
Truhatuch sơnăm, ơĭ 85% mai oh dơnuh pơm chu unh hnam đĕi Hôi tơgum đơng lư tơdrong in: jên, tơdrong băt, long, kon adrêch rim loai… ơĭ 43 unh hnam dơnuh yua mai oh pơm chu đĕi tơgum đi dơnuh. 
Pơm đê an tơgum mai oh khơĭ nghiêp, sơnăm 2019, rim kơp hôi mai oh hŭn jơh tơgum ăn 15 mai oh dơnuh đơng lư tơdrong adrĭng pơting ksô jên pơm 10,5 triêu đông. 
Sơnăm 2019, Hôi mai oh cơ sơ kung jơh pơjing piêu 182 mai oh anao, pôk pơting ksô mai oh lơm hŭn kơjung 6.097 mai oh.
Hôi nghi jơh pơnhôm pơđam bơl weng ăn lech rim tơdrong hrat tơnap lơm tơdrong pơm Hôi weng trong glong mai oh uĕi cơ sơ; thoi noh, qua minh ksô tơdrong pơm rim tơdrong pơm đơng hôi sơnăm 2020.
Măng mă anu, ơĭ 01 tơp thê đĕi TW Hôi LHPN Viêt Nam tăng Băng khen; 03 tơp thê weng 5 kơdih ơkơu đĕi Hôi LHPN Tinh bơne; 10 tơp thê weng 16 kơdih ơkơu đĕi Hôi LHPN hŭn ăn hla bơne yua ơĭ tơdrong pơgloh lơm pơm trong glong tơjroh weng tơdrong pơm Hôi sơnăm 2019.
UBND tinh anao ơĭ quyêt đinh phê duyêt tơdrong tơgum xi măng sư sưa chưa, pơlĕi să trong năm cham pơlĕi jơh hư lơm tơring tinh, jơnang 2020 – 2025
Boi noh, pham vi tơgum thoi hê thông trong năm cham pơlĕi uĕi lơm kơbră trong hŭn, trong Sa, trong liên thôn, trong cham pơlĕi weng truk trong chinh lơm tơmăn jơh đĕi khai thac pơgloh 8 sơnăm jơh hư.
Adring rim tuyên trong hŭn hư đi măt trong; đinh mưk xi măng chă yuô 440 tân/1km. 
Adring rim tuyên trong sa hư đi măt trong: đinh mưk xi măng chă yuô 400 tâ/1km.
Adring rim tuyên trong bê tông cham pơlĕi arư hư đi, đinh mưk xi măng chă yuô 220 tân/1km.
Tinh tơgum đi lương xi măng truh jưng kông trinh sư sưa chưa, pơlĕi să rim tuyên trong hŭn, trong sa weng sưa chưa rim tuyên trong bê tông cham pơlĕi ară đat quy mô loai A,B. 
Ksô jên ară, rim cham pơlĕi kơdih cân đôi đơng rim nguôn jên krao đĕi trơ tro sư pơm keh kong kông trinh, lơm cơ sơ dư toan kông trinh đĕi pơm boi pơtho khan đơng rim Sơ, nganh liên kuan.
Lơm jơnang anu yuô ơu, lưk lương kiêm lâm jơh ơĭ lư pran lơm tơdrong năm ngo hnhĕi, truy quet lâm tăc, mălĕi, tơdrong ruôt tech, chep chơ, koh kal weng tơgal the lâm nghiêm lơm tơring hŭn Vinh Thanh ară lư tơdrong phưk tap.
Tơdrong ngo hnhĕi jư vĕi bri uĕi cham pơlĕi ară tơjrưm lư hrat tơnap.
Boi Hat kiêm lâm hŭn: lơm hŭn ahrĕi ơĭ 58.835 ha the lâm nghiêp, lơm noh the ơĭ bri 47.685 ha, the bri pơtăm 3.399 ha, tơdrong athu đơng bri đat 75,8%. 
Chđeh the ơĭ bri uĕi Vinh Thanh khă grông, mălĕi uĕi jê adrĭng lư hŭn nai lơm tinh; trong năm hrat tơnap, lơm jơnang noh lưk lương kiêm lâm bia, đô xe năm bi duh kơna tơdrong ngo hnhĕi jư vĕi bri tơjrưm lư pơgloh hrat tơnap. 
Lâm tăc jơh lơĭ jung rim tơdrongkhan noh sư khai thac weng chep chơ long glăi lơm tơring hŭn. 
Yua noh, ksô vu pơm glăi Luât jư vĕi weng pơjing bri lơm tơring lơm sơnăm ară uĕi mưk đuôĭ. 
Chinh yua noh, tơdrong ngo hnhĕi jư vĕi bri lơm tơring hŭn dech đĕi pơtho khan la tơdrong pơgloh adrĭng Hat kiêm lâm hŭn weng rim đơn vi chu bri.
Minh tơdrong pơgloh wă khan la rim kơp khul pơgơl cơ sơ đim pơm duh trach nhiêm ngo hnhĕi kơpal lơm bri weng the lâm nghiêp. 
Kơ kuan ngo hnhĕi kơpal đi pơgloh xư ly tơdrong chă yuô, tơkan, ruôt tech, tơgal glăi the lâm nghiêp, pơgloh la dring đôi tương la nă ma kon kông. 
Tơdrong xư ly pơm glăi đơng khul pơgơl rim cham pơlĕi adrĭng tơdrong pơm glăi Luât lâm nghiêp ară đim pơgloh; lư unh hnam 'yŏk khoan jư vĕi bri bi pơm tơdrong năm ngo hnhĕi bri kơna bi boh tơtam bri jơh đĕi phă. 
Yua đơng sơ truhahrĕi, nă ma kon kông uĕi rim sa apung kông dech ơĭ tơdrong pơm quang canh; kăn hơ wă chđeh the să sư pơm sa, chep truh tơdrong kơdih phă bri pơm mil.
Pơgloh yu loi piêu lơm tơdrong ngo hnhĕi jư vĕi bri uĕi hŭn Vinh Thanh ahrĕi la uĕi rim sa Vinh Sơn, Vinh Kim, Vinh Hao… dech ơĭ rim đôi tương lâm tăc chuyên nghiêp uĕi minh ksô cham pơlĕi nai truh rim pơlĕi sư pơtho khan, pơtep adrĭng nă ma cham pơlĕi sư khai thac, ruôt tech, chep chơ long glăi. 
Dơ nŏ lâm tăc dech ngo truh sư khai thac la uĕi rim apung bri uĕi jê adrĭng rim hŭn: An Lao, Hoai Aân, An Khê rôi anguôn lơm bri, jơnang ơĭ tơdrong alưng thoi chă yuô xe ô tô, xe măy chơ sưt tơmăn sư tiêu thu.
Đâu tranh dơt lâm tăc la minh tơdrong lư hrat tơnap. 
Wă tuk đĕi lâm tăc thoi kơdih lưk lương kiêm lâm bi hla như pơm đĕi. 
Qua thưk tê tơdrong đâu tranh dơt lâm tăc uĕi cham pơlĕi ăn boh, jơnang lưk lương kiêm lâm lech ti dêh sư truy quet lâm tăc thoi tơdrong phă bri, ruôt tech, chep chơ long glăi uĕi noh tơjul mălĕi đơngrong no thoi tơdrong anu kung uĕi như tơmưt ĕi.
Tơdrong pơgloh ăn lech la wă ơĭ rim tơdrong thu 'yŏk sư tơgum tơdrong pơm alưng, đunh ăn nă ma. 
Cu thê, wă pơtho khan, tơgum jên vĕi, adrêch long pơtăm sư nă ma uĕi apung jê bri alưng pơjing choh jang, pôk xuôn tơdrong yăl arih. 
Minh kơpah noh, rim tô chưk hôi, đoan thê uĕi cham pơlĕio wă kơjung loi piêu tơdrong pơtho khan, giao duc pôk xuôn tơdrong băt, trach nhiêm jư vĕi bri ăn nă ma băt mă ro đĕi tơdrong glăi đơng tơdrong phă bri. 
Wă jơră dêh loi piêu tơdrong pơjao khoan ngo hnhĕi jư vĕi bri sư nă ma jư vĕi, tơme rong… Ơĭ in noh tơdrong đâu tranh dơt lâm tăc anao ơĭ lư thu 'yŏk hơgĕi.
UBND hŭn anao ăn lêch glong pơnhroh tơgŭm tŭk dơnuh adrĭng rim ŭnh hnam ơĭ kông adrĭng kach mang la ŭnh hnam dơnuh đa chiêu jơnang 2019 – 2020
Thu 'yŏk ngŏ hnhĕi tơmưt atŭch sơnăm 2018, lơ̆m hŭn ơĭ 231 ŭnh hnam dơnuh la bơngai ơĭ kông
Sơnăm 2019, lơ̆m hŭn pran tơjul 50% ksô ŭnh hnam nă ma ơĭ kông uĕi lơ̆m kơbră ŭnh hnam dơnuh đa chiêu, dang dang adrĭng 138 ŭnh hnam weng truh sơnăm 2020, pran tŭk rim ŭnh hnam dơnuh la ŭnh hnam nă ma ơĭ kông
UBND hŭn kung jơh ăn lêch minh ksô tơdrong cu thê in: Ngŏ hnhĕi pơtho khan thưk trang, tơdrong chêp truh dơnuh đơ̆ng rim ŭnh hnam dơnuh sư ơĭ tơdrong tơgŭm; kơjung tơdrong pơtho khan tơdrong phap luât đơ̆ng Đang, kơpal lơ̆m tơgŭm tơdrong pơm; tơgŭm ưu tiên ăn ŭnh hnam dơnuh mă ơĭ bơngai ơĭ kông thoi kua tơdrong tơjul dơnuh đơ̆ng kơpal
Jơră dêh tơdrong sa hôi hoa đơ̆ng tơdrong krao akŏm tơdrong tơgŭm đơ̆ng nă ma cham pơlĕi sư tơgŭm ăn ŭnh hnam nă ma ơĭ kông ơĭ tơdrong hrat tơnap kơjung đĭ dơnuh
Khul điêu phôi Dư an hla nhêm an toan tinh Binh Đinh anao adrĭng Phong nông nghiêp weng pơjing cham pơlĕi hŭn khai giang khoa đao tao lơ̆m tơmăn bal ăn nă ma adrĭng tơdrong wă pơtăm hla nhêm an toan dơnŏ sa Vinh Sơn
Tham dư lơ̆p hŏk ơĭ 28 nă ma la hôi viên nông dân lơ̆m kơtum adrĭng tơdrong wă pơtăm hla nhêm an toan
Kua 07 tuân pơtơ̆p, minh tuân minh 'năr đơ̆ng 'năr 12/9 truh 'năr 24/10/2019, rim nă ma đĕi tơgŭm rim tơdrong băt lơ̆m tơdrong choh jang rim loai hla nhêm ôn đơĭ in
Băp cai, cai thao, suplơ, amrĕ 'ngam, 'bum cai, sa lach…; Jơrông jĭ weng rim tơdrong phong dơt 'boi tơdrong ngŏ hnhĕi jĭt glăi tông hơp IPM; tơdrong ngŏ hnhĕi 'long pơtăm weng ghi nhât kyê tơmăn bal; an toan vê sinh đô sa lơ̆m choh jang hla nhêm an toan; rim tơdrong glăi jơnang chă yuô bơgang jư vĕi 'long pơtăm weng tơdrong chă yuô bơgang jư vĕi 'long pơtăm lơ̆m pơtăm hla nhêm an toan
Adrĭng tơdrong pơtho khan đơ̆ng ly thuyêt thoi kua hinh anh trưk quan, lơ̆m jơnang đao tao, rim nă ma đĕi trưk tiêp thưc hanh lơ̆m tơmăn đơ̆ng tơdrong thiêt kê tơmăn hla nhêm truh gô đêch adrêch, kơ kach pơtăm, tơme rong, 'bŏn phân, chrŭh đak, ngŏ hnhĕi 'long pơtăm ( 02 măng 01 tuân) sư rôp băt tơdrong yăl arih weng jơrông jĭ
Bơgê 'năr 18/9, Phong nông nghiêp weng pơjing cham pơlĕi hŭn Vinh Thanh adrĭng UBND sa Vinh Kuang pơjing anao kơtum adrĭng tơdrong wă choh jang hla nhêm an toan
Kơtum ơĭ 21 ŭnh hnam nă ma thôn Đinh Trương adrĭng pơm. Kơtum uĕi lơ̆m kơbră Dư an hla nhêm an toan tinh Binh Đinh jơnang 2016 – 2021. Jơnang pơm đơ̆ng kơtum đơ̆ng 'năr 01/10/2019 truh 'năr 35/05/2021
Kơtum adrĭng tơdrong wă choh jang hla nhêm an toan jơh tơjung pơm kuy chê̆, 'bơ̆u khul pơgơl, kơtum trương sư pơnhroh pơm rim tơdrong đơ̆ng kơtum
Adrĭng pơm kơtum, nă ma đĕi Dư an hla nhêm an toan tinh Binh Đinh tơgŭm pơtơ̆p, pơtho khan kơkach choh jang rim loai hla nhêm, chưng nhân tiêu chuân ViêtGAP, tơgŭm kêt nuôĭ adrĭng thi trương tiêu thu đô pơm lêch
Đĕi alê̆, kơtum adrĭng tơdrong wă choh jang hla nhêm an toan yua rim nă ma ơĭ tơdrong adrĭng, kơdih pơm lêch 'boi tơdrong đơ̆ng phap luât sư pơjing nưih sơngưm jăng pran đơ̆ng tơ̆p thê, đơ̆ng rim nă ma sư tơgŭm adrĭng pơm ơĭ thu 'yŏk rim tơdrong choh jang, têch bơdro, jĭt vŭ sư kơjung thu 'yŏk weng alưng tơdrong yăl arih đơ̆ng rim nă ma lơ̆m kơtum
Jơnang anu yuô ơ̆u, Hôi nông dân hŭn Vinh Thanh jơh pơm hơgĕi tơdrong tin chơ̆p vĕi jên kua rim ngân hang adrĭng pơting lơkah sơre loi 121 ty đông ăn nă ma vĕi jên pơjing kinh tê
Kua 'noh pơgŏp tơdrong pơgloh ăn nă ma tŭk dơnuh weng kơjung pơm bơdrong kơjăp, tơjung pơm tơdrong nông nghiêp pơjing toan diên 'boi tơdrong kơjung ty trong kĭa rong, jĭt vŭ, pơtăm 'long weng sruôih keh kong mŭk tiêu kơpal teh đak tơjung pơm cham pơlĕi anao
Sư tơgŭm nă ma uĕi jê̆ đĕi rim nguôn jên ưu đai tơgŭm pơjing choh jang, têch bơdro, lư sơnăm anu yuô ơ̆u, Hôi nông dân hŭn jơh adrĭng NHCSXH hŭn pơm hơgĕi tơdrong vĕi jên ăn rim ŭnh hnam dơnuh weng rim nă ma ơĭ kông adrĭng teh đak, ngŏ anu la tơdrong pơgloh đơ̆ng Hôi
Ahrĕi rim kơ̆p hôi atung 'yŏk uy thac 11 chương trinh ăn vĕi adrĭng pơting lơkah sơre loi 115 ty đông uĕi 62 kơtum tin chơ̆p ăn 3.0297 ŭnh hnam vĕi jên
Kua pơtho khan thu 'yŏk chă yuô jên vĕi ăn 'boh nă ma hơdơĭ chă yuô nguôn jên trơ trŏ tơdrong ơĭ thu 'yŏk, nguôn jên dăch đĕi rim kơ̆p hôi ngŏ hnhĕi hơgĕi yua 'noh tơdrong thu 'yŏk đĕi tĭn jung đĕi pôk xuôn, ty lê sơre đunh tơjul kua rim sơnăm
Minh kơpah 'noh, Hŭn hôi kung jơh adrĭng ngân hang nông nghiêp weng pơjing cham pơlĕi hŭn pơjing anao đĕi 08 kơtum vĕi jên yua tô chưk hôi ngŏ hnhĕi ăn loi 79 măng nă ma vĕi loi 06 ty đông, đat 121,12% chi tiêu kơpưng pơjao
Yua pơjing đĕi tơdrong pơjăng đơ̆ng rim kơtum vĕi jên, rim nguôn jên đĕi nă ma chă yuô weng pơjing thu 'yŏk
Pơtơ̆p nghê ăn nă ma cham pơlĕi, pơgloh la nă ma apung kông la minh tơdrong grông đơ̆ng Đang weng kơpal sư tơgŭm ăn nă ma ơĭ tơdrong tŭk bơngot dơnuh, pran tŭk dơnuh đơ̆ng chiÊnh tơdrong pơm đơ̆ng ơkơ̆u bơ̆n
Lư sơnăm anu yuô ơ̆u, Trung tâm GDNN – GDTX hŭn Vinh Thanh pơnhôm tơmưt tơdrong đao tao nghê ăn nă ma cham pơlĕi, Trung tâm bĭ thôi kơjung cơ sơ vaät chât, trang thiêt bi, jơră dêh tơdrong đao tao, bôi dương bơngai pơtơ̆p pơtho, kang bô ngŏ hnhĕi pơtơ̆p nghê
Adrĭng 'noh, danh muc nghê đao tao đĕi tơgŭm trơ trŏ 'boi tơdrong đơ̆ng thi trương weng tơdrong pơjing kinh tê sa hôi đơ̆ng cham pơlĕi
Chương trinh, giao trinh đao tao đĕi chinh sưa, tơgŭm linh hoat tơgŭm đĕi tơdrong tơplih đơ̆ng thi trương
Mălĕi, sư tơdrong pơtơ̆p nghê pơjing thu 'yŏk loi piêu, kơpal wă ơĭ tơdrong tơgŭm ăn tơdrong pơtơ̆p nghê adrĭng nă ma apung kông
Pơgloh, wă pôk xuôn tơdrong thu 'yŏk đĕi pơtơ̆p nghê pơtêp adrĭng tơgŭm tơdrong pơm
Lư sơnăm anu yuô ơ̆u, MTTQ rim kơ̆p hŭn Vinh Thanh ơĭ tơdrong pơgloh lơ̆m tơdrong tơjung pơm weng pơlĕi să lư mô hinh alưng lơ̆m tơring nă ma cham pơlĕi. Pơgŏp tơdrong tŭk bơngot dơnuh, pơjing kinh tê, pơm ơĭ thu 'yŏk măng krao akŏm "Đĭ đăng nă ma đoan kêt tơjung pơm tơdrong yăl arih văn hoa uĕi cham pơlĕi" pơtêp adrĭng tơjung pơm cham pơlĕi anao
Truh ahrĕi, MTTQ hŭn Vinh Thanh jơh pơnhroh tơjung pơm đĕi 84 mô hinh in: Mô hinh tơmăn bal grông, mô hinh hla nhêm an toan, mô hinh bĭ đeh kon mă pêng, mô hinh bĭ ơĭ kon mon tŭk hŏk, mô hinh bĭ mươĭh bri glăi, mô hinh atol anh Nă Hô lơ̆m apung nă ma cham pơlĕi
Rim mô hinh anu jơh pơjing thu 'yŏk tơpă, pơnhôm lư nă ma adrĭng pơm
Sư pơgŏp tơdrong tơjung pơm Hôi mai oh 'năr kang kơjăp dêh, pơm tơdrong ăn mai oh pơjing lơ̆m lư tơdrong, tơjung pơm ŭnh hnam alưng liêm dăch đĕi Hôi mai oh ngŏ hnhĕi, pơgloh la rim tơdrong tơgŭm pơjing kinh tê, tơme rong jăng pran 'năr kang pơjing ơĭ thu 'yŏk
Minh kơpah 'noh, rim kơ̆p hôi mai oh lơ̆m hŭn ară ling lang tơplih anao tơdrong pơm, pơnhôm hương sưt cơ sơ, pơgloh ngŏ hnhĕi apung nă ma kon kong
Pơm rim trong glong tơjroh "Mai oh pơjăng hŏk tơ̆p, pơm sang tao, tơjung pơm ŭnh hnam alưng liêm" pơtêp adrĭng pơm "Hŏk tơ̆p weng pơm 'boi nưih sơngưm yăl arih alưng liêm HCM"; măng krao akŏm "Tơjung pơm ŭnh hnam 05 bĭ 03 uôi iêl" weng "Ren luyên nưih sơngưm: tư tin, tư trong, trung hâu, đam đang"
Lư tơdrong pơm 'noh jơh pơgŏp tơdrong pơnhôm 'năr kang lư mai oh truh adrĭng tô chưk hôi
Minh kơpah, Hôi mai oh cơ sơ ară adrĭng khul pơgơl cham pơlĕi ling lang pơm Đê an 05 triêu đe mĭ rong pơtơ̆p kon hơgĕi; Đê an pơtho khan giao duc nưih sơngưm mai oh Viêt Nam jơnang jơră dêh CNH – HĐH teh đak; Đê an tơgŭm mai oh khơĭ nghiêp
'Boi Khul pơgơl phong dơt thiên tai weng chă kưu nan hŭn pơđam 'bơl: Tơdrong plênh jơnang ami sơnăm 2019 ơĭ tơdrong pơm glăi, yua 'noh kơna tơdrong tơjung pơm weng pơnhroh rim tơdrong phong dơt ami but, chă kưu nan lơ̆m rim cham pơlĕi la tơdrong pơgloh wă đĕi pơnhroh pơm
Hŭn Vinh Thanh chu đông pơnhroh glong pơnhroh phong dơt thiên tai, chă kưu nan sơnăm 2019
Sư gơ̆n adrĭng tơdrong thiên tai, Khul pơgơl phong dơt ami but hŭn jơh pơnhroh tơdrong pơtho khan tơdrong klŏng, đâp weng pơtho khan rim apung pơgloh phong dơt ami but; ăn lêch tơdrong cu thê weng tơdrong tơgŭm rim tơdrong yua ami but, thiên tai ơĭ tơdrong 'boh lêch; phân kông tơdrong pơm cu thê ăn rim thanh viên khul pơgơl weng rim đơn vĭ ơĭ liên kuan
Dơnŏ măng hŏp pơnhroh glong pơnhroh phong dơt thiên tai weng chă kưu nan sơnăm 2019, Chu tich UBND hŭn Lê Văn Đâu, Trương khul pơgơl phong dơt thiên tai weng chă kưu nan sơnăm 2019 hŭn Vinh Thanh pơkă rim đơn vi ơĭ liên kuan weng UBND rim Sa, thi trân wă uĕi jê̆ tơdrong phong dơt thiên tai weng chă kưu nan đơ̆ng hŭn sư tơjung pơm, kiên toan tơdrong phong dơt thiên tai weng chă kưu nan ăn đơn vĭ, cham pơlĕi bơ̆n; ngŏ hnhĕi, ra soat, pơtho khan tơdrong thu 'yŏk đĕi rim kông trinh thuy lơĭ lơ̆m cham pơlĕi weng ơĭ tơdrong khăc phŭk sưa chưa rim kông trinh jơh hư; ngŏ hnhĕi đô, xe, trang thiêt 'bi tơgŭm phong dơt thiên tai weng chă kưu nan
Trong pơtơm, hŭn jơh xac đinh rim apung ơĭ tơdrong anh hương yua thiên tai pơm lêch
Rim cham pơlĕi dăch chiu anh hương pơgloh yua ami but la: Vinh Sơn, Vinh Kim, Vinh Thinh
Đak tih, hlih trong dăch 'boh lêch uĕi rim tơring rim sa Vinh Kim weng Vinh Sơn
Lơ̆m tơdrong 'noh, hŭn jơh pơlĕi ngŏ hnhĕi rim kông trinh kơjăp ơĭ tơdrong tơgŭm nă ma hli đak tih jơnang ơĭ thiên tai in: trương hŏk, tram y tê, hnam văn hoa, hnam uĕi đơ̆ng nă ma kon tơring
Pơnhroh tơjung pơm anao rim kông trinh phong dơt ami but in: trong hli đak tih, ke dơt hlih bơ đak krong
Minh kơpah 'noh, tơdrong pơtho khan pôk xuôn tơdrong băt ăn nă ma lơ̆m phong dơt thiên tai đĕi ngŏ hnhĕi
Hŭn jơh pơnhroh lư tơdrong pơm sư gô đêch ưng phŏ weng khăc phŭk hiong hiơt jơnang ơĭ thiên tai
Adrĭng tơdrong thương trưc ưng kưu, Văn phong Khul pơgơl phong dơt thiên tai weng chă kưu nan hŭn pơlĕi trưk 24/24 giơ lơ̆m jơnang ơĭ ami but
Pơlŏk ngŏ hnhĕi pơtho khan tơdrong thu 'yŏk đĕi weng chă ruôt rim loai đô pơgloh sư tơgum ăn tơdrong ưng phŏ ami but in: ca nô, hnam bat, ăo phao, măy phat điên
Adrĭng tơdrong chu đông lơ̆m tơdrong phong dơt thiên tai weng chă kưu nan, hŭn Vinh Thanh tơmăn tơl gô đêch ưng phŏ tơtam adrĭng rim tơdrong thiên tai ơĭ lêch, pơgloh la lơ̆m jan ami but wă truh, pran tơjul truh tơdrong pơgloh hiong hiơt lơ̆m bơngai weng kua tơmam yua ami but pơm lêch, pơgŏp tơdrong pơjing kinh tê sa hôi lơ̆m cham pơlĕi weng alưng tơdrong yăl arih đơ̆ng nă ma lơm tơring hŭn
Adrĭng rim tơdrong tơgŭm đơ̆ng kơpal, nă ma kon kông lơ̆m tinh jơh pran tŭk bơngot dơnuh đơ̆ng kơ kach hŏk tơ̆p, tơjung pơm tơdrong băt anao tơmưt choh jang
Đơ̆ng sơnăm 2017, sa Vinh Sơn pơm Dư an hla nhêm an toan yua Chinh phu New Zealand tơgŭm, ăn nă ma kon kông uĕi ơ̆u uĕi jê̆ adrĭng KHKT lơ̆m choh jang hla nhêm an toan
Truh ahrĕi, hla nhêm an toan Vinh Sơn đĕi siêu thhi Big C đăt ruôt dăch
Minh kơtum nă ma adrĭng tơdrong wă jơh pơjing adrĭng 25 ŭnh hnam trưk tiêp choh jang weng pơlĕi să chđeh teh đơ̆ng 35.000 truh 40.000m2
'Boi rim ŭnh hnam pơtăm hla nhêm uĕi ơ̆u ăn alê̆, minh ŭnh hnam choh jang 500m2 hla nhêm uôl iêl ăn thu 'yŏk tĭnh jơnŭm đĕi 3,5 - 4 triêu đông minh khĕi
Trư jên pơm, minh sơnăm kung thu 'yŏk đĕi khoang 60 triêu đông
Tơdrong tơjung pơm KHKT tơmưt choh jang nông nghiêp lơ̆m apung kông Vinh Sơn atung rim tơdrong pơm alưng tơdrong yăl arih đơ̆ng nă ma, pơgŏp piêu minh tơdrong hưch hanh ăn ma ma kon kông lơ̆m tinh
Lư sơnăm anu yuô ơ̆u, Hôi nông dân hŭn Vinh Thanh jơh pơm lư tơdrong tơgŭm nă ma pơjing kinh tê ŭnh hnam
Minh kơpah tơdrong pơtruh KHKT tơmưt choh jang, krao akŏm nă ma tơplih kơ kơ̆u kinh tê 'boi tơdrong choh jang hang hoa, pôk xuôn giă tri đô pơm lêch
Ahrĕi, Hôi nông dân hŭn Vinh Thanh jơh 'yŏk uy thac ăn vĕi ŭnh hnam dơnuh dơnŏ Phong pơjao jĭt NHCSXH hŭn adrĭng doanh sô̆ ăn vĕi đat loi 113,8 ty đông ăn 2.524 măng ŭnh hnam vĕi
Yua uĕi jê̆ nguôn jên mă lư nă ma kon tơring uĕi hŭn Vinh Thanh jơh kơjung đĭ dơnuh kơjăp, alưng tơdrong yăl arih
Sư pơm ơĭ thu 'yŏk măng krao akŏm "Đĭ đăng nă ma đoan kêt tơjung pơm cham pơlĕi anao, đô thi alưng liêm" sơnăm 2019, minh kơpah pơgơl, pơtho khan MTTQ rim Sa, thi trân adrĭng pơm glong pơnhroh "Đĭ đăng nă ma đoan kêt tơjung pơm tơdrong yăl arih văn hoa", pơlĕi đăng kyê pơm ŭnh hnam văn hoa, apung nă ma văn hoa sơnăm 2019
MTTQ Viêt Nam hŭn pơgơl MTTQ cơ sơ pơtêp pơtho khan trong glong jư vĕi an ninh teh đak, tơmăn tơl an ninh apung kông, phong dơt bơngai pơm glăi weng rim tê nan sa hôi, jư vĕi môi trương, ưng phŏ adrĭng tơplih plênh, tơmăn tơl an toan trong năm
Thoi 'noh, duy tri weng pơlĕi să mô hinh anao, kơ kach pơm hay, thu 'yŏk đơ̆ng MTTQ weng rim tô chưc thanh viên in
"Rong nhŭng teh amăn", "Nhŭng teh tinh nghia", "Hu phê amêm", "Pơm hrang trong apung", "An ninh trât tư"… mô hinh "Pơlĕi văn hoa bĭ ơĭ tơdrong 'bêt kơdih ơkơ̆u, 'bao lưk ŭnh hnam weng rim tơdrong pơm glăi phap luât" dơnŏ pơlĕi Kông Trŭ, sa Vinh Kim; mô hinh "Kơdih ngŏ hnhĕi lơ̆m vê sinh môi trương" dơnŏ thôn Đinh Tam, sa Vinh Hao; mô hinh "Jư vĕi môi trương, ưng phŏ adrĭng tơplih plênh" dơnŏ thôn Đinh Quang, sa Vinh Quang
Jơh chêp ăn thu 'yŏk tơpă, pôk xuôn tơdrong yăl arih weng nưih sơngưm đơ̆ng kon tơring, pơgŏp tơdrong jư vĕi an ninh trât tư weng jư vĕi môi trương lơ̆m tơring hŭn; rim cham pơlĕi pơm hơgĕi mô hinh anu in MTTQ sa Vinh Thinh, Vinh Quang, Vinh Hiêp weng thi trân Vinh Thanh
Đai hôi đai 'biêu rim nă ma kon kông tinh Binh Đinh măng mă III sơnăm 2019 jơh đĕi pơlĕi tơmưt 'năr 12/9/2019
Đai hôi la măng sư pơtho khan piêu thu 'yŏk rim tơdrong kon kông lơ̆m 05 sơnăm anu yuô ơ̆u, thoi 'noh bơne rim đieån hinh pơgloh bơngai kon kông lơ̆m pơjing kinh tê sa hôi, an ninh trât tư
Atŭch tơdrong tơja 'năr ơdrơ̆u, nhơ̆n pơtruh ăn mih ma dŭch nă tơdrong chih: Tơplih lơ̆m tơdrong yăl arih apung nă ma kon kông hŭn Vinh Thanh
Lư sơnăm anu yuô ơ̆u, adrĭng tơdrong ngŏ hnhĕi đơ̆ng Đang weng kơpal, Vinh Thanh jơh tơjung pơm weng pơgơl pơm ơĭ thu 'yŏk tơdrong pơjing kinh tê sa hôi apung kông pơtêp adrĭng tŭk bơngot dơnuh adrĭng tơdrong "Pơnhôm krao nguôn lưk ăn pơjing kinh tê sa hôi, pơgloh la tơgŭm pơjing kêt kơ̆u ha tâng uĕi apung kông"
Yua tơdrong ngŏ hnhĕi 'noh, tơdrong yăl arih đơ̆ng nă ma Vinh Thanh, pơgloh la apung nă ma kon kông jơh ơĭ tơdrong tơplih anao
Pơm tơdrong kon kông, 05 sơnăm anu yuô ơ̆u, Đang weng kơpal tơgŭm loi 494 ty đông pơm rim chương trinh, chinh sach, dư an adrĭng apung nă ma kon kông weng apung kông uĕi hŭn Vinh Thanh
Tơdrong pơnhroh pơm rim chương trinh, dư an mă lơ̆m 'noh pơgloh la Chương trinh mŭk tiêu kơpal teh đak tơjul dơnuh kơjăp weng rim tơdrong tơjul dơnuh jơnang anu yuô ơ̆u uĕi hŭn Vinh Thanh dach ơĭ tơdrong adrĭng pơm hơgĕi lơ̆m rim kơ̆p, rim nganh lơ̆m tơdrong pơlĕi pơm
Yua 'noh, chương trinh đĕi pơnhroh pơm khă alưng kơna jơh pơm tơplih tơdrong băt lơ̆m tơjul dơnuh, pơm kơjung tơdrong chu đông, kơdih kơjung đơ̆ng bơngai dơnuh, 'yŏk weng chă yuô ơĭ thu 'yŏk tơdrong tơgŭm đơ̆ng kơpal, đơ̆ng nă ma cham pơlĕi sư đĭ dơnuh, kơjung pơm bơdrong
Lơ̆m jơnang anu yuô ơ̆u, hŭn ưu tiên rim dư an tơgŭm trưk tiêp ăn choh jang, tơgŭm an sinh sa hôi in: thuy lơĭ, trong năm, đak sach, văn hoa sa hôi
Thoi 'noh, kơjung tơgŭm pơjing choh jang, đa dang hoa sinh kê adrĭng tơgŭm kêt kơ̆u ha tâng rim sa dơnuh, thôn pơgloh hrat tơnap; tơjul rim tơdrong tơgŭm ăn soh bĭ ơĭ điêu kiên, kơjung rim tơdrong tơgŭm ơĭ điêu kiên weng tĭn jung ưu đai sư pơjing choh jang, pơtơ̆p nghê, tơgŭm tơdrong pơm, xuât khơu bơngai pơm
Pơtho khan bơngai dơnuh, ŭnh hnam dơnuh, apung dơnuh chu đông, pơjăng kơjung kơdih, jơră dêh tơdrong pơm tơdrong phân kơ̆p, ăn kŭn ăn cham pơlĕi, cơ sơ, pơjing tơdrong đơ̆ng nă ma cham pơlĕi lơ̆m tơjul dơnuh
Tơdrong pơgloh hưch hanh la đơ̆ng sơnăm 2009, Nghi kŭ̆t 30a đơ̆ng kơpal teh đak đĕi pơnhroh pơm lơ̆m 62 hŭn dơnuh jơh thuôl minh trong kơyal anao tơmưt tơdrong yăl arih đơ̆ng nă ma apung kông Vinh Thanh
Kơ jĭt kông trinh tơgŭm nă ma đĕi tơgŭm pơm, rim ŭnh hnam dơnuh jơh đĕi tơgŭm jên, đô choh jang nông nghiêp, tơdrong yăl arih đơ̆ng rim ŭnh hnam dơnuh jơh kơjung mă ro loi
Pơjing rim tơdrong đat đĕi, lơ̆m jơnang truh, hŭn Vinh Thanh ling lang krao rim nguôn lưk tơgŭm pơjing cơ sơ ha tâng, jơră dêh tơplih kơ kơ̆u kinh tê 'boi tơdrong hang hoa pơtêp adrĭng kơjung tơdrong khuyên nông, khuyên lâm, pơtruh weng tơjung pơm KHKT
Vŭ đông xuân sơnăm 2019 – 2020, sa Vinh Hiêp ơĭ glong pơnhroh jul adrêch 139,5ha 'ba weng 105 ha 'long pơtăm nai
'Boi 'noh, UBND sa jơh pơgơl ăn rim thôn pơm hơgĕi lich thơĭ vŭ sư hli hiong hiơt yua plênh weng jơrông jĭ pơm lêch.
Lơ̆m chđeh teh choh jang 'ba 2 vŭ, pơlĕi jul adrêch đơ̆ng 'năr 10/12 truh 'năr 20/12/2019; adrĭng jưng tơmăn jrŭ thoi đak jul truh như pơm teh jul adrêch truh ĕi.
Rim thôn 'bŏ trĭ jơnang jul adrêch trơ trŏ ăn rim apung sư hli đĕi rim hiong hiơt đơ̆ng plênh, pran keh kong jul adrêch tơmưt atŭch khĕi 01/2020.
Rim adrêch 'ba chu lưk đĕi kơ kơ̆u choh jang lơ̆m vu Đông xuân anu la Bio 404, MHC2, adrêch 'ba tơgŭm DV 108, khang dân đôt biên.
Adrĭng choh jang rim loai 'long pơtăm nai, pơnhroh pơm teh jul adrêch lơ̆m khĕi 12/2019.
Adrêch đâu phung chă yuô lơ̆m vŭ anu la HL 14, TB 25, HL 25, đâu phung mo kêt; adrêch hơbo chă yuô rim loai adrêch in: Bi ô sit 9698, CP 333, PAC 999.
Rim cham pơlĕi wă ngŏ hnhĕi krao akŏm nă ma chă yuô adrêch ơĭ tơm ro rang, tơmăn tơl tơdrong thu 'yŏk đĕi, thoi 'noh pơm trơ trŏ kơ kach pơtho khan lơ̆m jul adrêch sư chêp ăn thu 'yŏk kinh tê đuôĭ.
Lơ̆m lư sơnăm anu yuô ơ̆u, adrĭng rim kơ̆p uy đang weng rim 'ban, nganh, đoan thê, Hôi nông dân sa Vinh Hao jơh ơĭ lư tơdrong pơgŏp bĭ ken lơ̆m tơdrong tŭk bơngot dơnuh đơ̆ng cham pơlĕi.
Lơ̆m sơnăm 2019, Hôi nông dân sa adrĭng NHCSXH hŭn tĭn chơ̆p ăn 41 nă ma vĕi ksô jên 2,9 ty đông, pôk pơting lơkah sơre loi 12 ty đông ăn 273 nă ma vĕi.
Minh kơpah 'noh, Hôi nông dân sa jơh adrĭng pơlĕi rim lơ̆p pơtho khan pơtruh KHKT ăn nă ma lơ̆m kơ kach kĭa rong, pơtăm 'long, pơtăm bri…
Adrĭng 'noh, hôi tơjung pơm 01 mô hinh kinh tê tơ̆p thê lơ̆m chi hôi Đinh Nhât, qua 'noh pơgŏp tơdrong pôk xuôn thu 'yŏk choh jang lơ̆m tô chưk hôi.
Hôi LHPN sa Vinh Hoa ahrĕi ơĭ 376 hôi viên mai oh, lơ̆m 'noh mai oh kon kông 'yŏk 41%.
Sư ăn nguôn jên vĕi ưu đai đơ̆ng kơpal truh adrĭng nă ma pơgloh la mai oh apung pơgloh hrat tơnap.
Truh ahrĕi, Hôi LHPN sa Vinh Hoa adrĭng NHCSXH hŭn Vinh Thanh tơgŭm loi 4,5 ty đông tơgŭm ăn 127 mai oh vĕi sư tơgŭm tơmưt choh jang in: rong lơmo, rong nhŭng, pơtăm mơkai, pơtăm nhăt, pơtăm hla nhêm uôil iêl.
Ngŏ adrĭng, lư mai oh hơdơĭ chă yuô nguôn jên vĕi trơ trŏ tơdrong weng chêp ăn thu 'yŏk kinh tê đuôĭ, tơgŭm ăn tơdrong yăl arih lư ŭnh hnam mai oh đĕi alưng loi.
'Boi UBMTTQ Viêt Nam hŭn Vinh Thanh, sơnăm 2019, UBMTTQ Viêt Nam hŭn jơh xêt tơgŭm pơm 11 tŏ hnam đai đoan kêt ăn ŭnh hnam dơnuh, ŭnh hnam nă ma kon kông lơ̆m hŭn.
Lơ̆m 'noh, MTTQ Viêt Nam tinh tơgŭm 8 tŏ hnam, MTTQ Viêt Nam hŭn tơgŭm 02 tŏ hnam; NHCSXH Trung ương tơgŭm 01 tŏ hnam; pơting ksô jên tơgŭm pơm hnam uĕi tri gia 450 triêu đông.
'Boi 'noh, minh hnam đai đoan kêt đĕi tơgŭm 40 triêu đông sư pơm anao, lơ̆m 'noh, MTTQ tinh tơgŭm minh tŏ hnam 30 triêu đông; NHCSXH Trung ương tơgŭm 01 tŏ hnam 50 triêu đông; ksô jên weng hnam ară yua MTTQ Viêt Nam hŭn tơgŭm.
Đĕi alê̆, truh ahrĕi ơĭ 01 hnam uĕi đai đoan kêt đĕi nghiêm thu pơjao ăn tơmưt chă yuô, ksô hnam ară atung jơră ranh tơdrong pơm sư sruôih nghiêm thu pơjao tơmưt khĕi 11 weng khĕi 12/2019.
Pơm chương trinh tiêm vaccine Uôn van – Bach hâu tơjul liêu ăn đe hơ yoh lơ̆m kơbră tiêm chung sơnăm 2019.
TTYT hŭn vinh Thanh anao pơnhroh glong pơnhroh tiêm tơgŭm vaccine Uôn van – Bach hâu tơjul liêu sơnăm 2019 lơ̆m tơring hŭn.
'Boi 'noh, sư đat ty lê loi 98% đe hơ yŏh hŏk lơ̆p 2 (lơ̆m noh ơĭ hŏk sinh đim đĕi 7 sơnăm) weng hŏk sinh lơ̆p 1 duh 7 sơnăm sơnăm hŏk 2019 – 2020 weng đe hơ yoh 7 sơnăm bĭ năm hok lơm công đông đĕi tiêm tơgŭm 01 mui vaccine Uôn van – Bach hâu tơjul liêu lơ̆m quy mô Sa, thi trân.
TTYT hŭn pơkă tram y tê cơ sơ adrĭng rim Trương tiêu hŏk lơ̆m tơring ngŏ hnhĕi ksô lương đe hơ yoh lơ̆m kơbră tiêm sư tơjul đe hơ yoh tŭk sot.
Với trẻ tại cộng đồng, trạm y tế xa cng y tế thơn, cộng tác vĭn dân số, trưởng thơn, rà soát theo thơn. đặc biệt lưu ý trẻ tại vng sâu, vng sa và nơi có biến động dân cư.
Đĕi alê̆, TTYT hŭn pơnhroh chiên jĭt lơ̆m khĕi 11 weng 12/2019 adrĭng 9 dơnŏ tiêm lơ̆m 9 tram y tê, adrĭng ksô đe hơ yoh lơ̆m kơbră uĕi 9 Sa, thi trân la 758 đe hơ yoh.
Ơ mih ma dŭch nă amêm mơnat! 35 gương măt bơngai pơtơ̆p pơtho adruh pơgloh sơnăm anu anao đĕi Khul thương vu Tinh đoan chă 'yŏk, sư bơne rim kơdih ơkơ̆u ơĭ tơdrong pơgloh lơ̆m tơdrong chuyên môn weng kung la rim kang bô đoan pơgloh lơ̆m trong glong, tơdrong pơm đơ̆ng đe adruh tơdăm.
Lơ̆m 'noh ơĭ cô giao Lê Thi Thuy Ha – bơngai pơtơ̆p môn Sinh hŏk đơ̆ng Trương THPT Vinh Thanh
Ơ mih ma dŭch nă amêm mơnat! Jê̆ adrĭng hŏk tro qua rim tơdrong pơm trong glong đơ̆ng trương hŏk, cô giao Lê Thi Thuy Ha, Phŏ 'bĭ thư Đoan trương THPT Vinh Thanh bĭ la bơngai pơtơ̆p pơtho mă ară la bơngai 'ban năm adrĭng hŏk sinh lơ̆m tơdrong hŏk tơ̆p weng ren luyên.
Adrĭng nưih sơngưm trach nhiêm dêh weng dăch tơpă adrĭng tơdrong pơm, cô giao Lê Thi Thuy Ha la minh lơ̆m lư nưih sơngưm pơgloh lơ̆m ksô 35 gương măt bơngai pơtơ̆p pơtho pơgloh toan tinh sơnăm 2019.
Tơdrong amêm nghê, tơdrong nưih weng sang tao lơ̆m tơdrong pơm 'noh la tơdrong tơroi đơ̆ng cô giao Lê Thi Thuy Ha – bơngai pơtơ̆p môn sinh hŏk đơ̆ng Trương THPT Vinh Thanh.
Rim tiêt hŏk đơ̆ng dŭch dăch pơm đĕi tơdrong alưng adrĭng hŏk sinh.
Rim hŏk sinh đĕi chu đông thưk hanh rim thĭ nghiêm, chă băt, nghiên cưu, adrĭng trao đôi tơdrong băt – adrĭng tơdrong pơtơ̆p "Ban ti năn bôt".
Anu la tơdrong pơtơ̆p anao đĕi dŭch Ha tơjung pơm đơ̆ng sơnăm 2017 weng đĕi Hôi đông sang kiên đơ̆ng Sơ GD&ĐT tinh pơtho khan dêh.
Loi 10 sơnăm pơtêp adrĭng nghê – 'noh kung la tơdrong năm bĭ thôi pran đơ̆ng cô giao Lê Thi Thuy Ha.
Thoi tơjrưm lư hrat tơnap mălĕi lơ̆m bơngai pơtơ̆p adruh anu ară nguyên tơdrong nưih adrĭng tơdrong pơtăm bơngai.
Minh kơpah tơdrong chuyên môn, cô Ha adrĭng lư hŏk sinh in minh bơngai ban pơgloh.
Adrĭng năm adrĭng hŏk sinh lơ̆m rim tơdrong nghiên cưu khoa hŏk, thoi adrĭng minh tơdrong la Phŏ 'bĭ thư Đoan trương, lư hŏk sinh bĭ mơlơ̆u chă truh cô sư trao đôi hŏk tơ̆p, kung in asong rim tơdrong lơ̆m tơdrong yăl arih rim 'năr.
Tơdrong adrĭng đơ̆ng lư bơngai pơtơ̆p adruh ahrĕi minh kơpah tơdrong chuyên môn chĭnh la rim pơgơl Đoan đe adruh tơdăm pơgloh lơ̆m tơdrong Đoan weng trong glong đe aduh tơdăm lơ̆m trương hŏk.
Ơĭ măng tơjrưm adrĭng lư hŏk sinh yua cô đam nhiêm tơdrong Phŏ 'bĭ thư Đoan trương, cô Ha dach chă băt, asong, pơtho khan rim hŏk sinh lơ̆m hŏk tơ̆p kung in lơ̆m tơdrong yăl arih rim 'năr.
Rim thanh công mă cô đat đĕi jơh pơm daáu trong pơtơm lơ̆m sư nghiêp, 'noh la tơdrong sư cô pran pơm hơgĕi loi tơdrong đơ̆ng bơ̆n.
Rim tơdrong pran đơ̆ng cô jơh pơgŏp tơdrong bĭ ken tơmưt 'bang thanh tich đơ̆ng hnam trương khan kơdih weng đơ̆ng tơdrong giao duc hŭn Vinh Thanh khan adrĭng.
Lơ̆m lư sơnăm anu yuô ơ̆u, UBND hŭn jơh thê chê hoa tơdrong đơ̆ng Đang weng kơpal, Chinh phu, Thu tương kơpal teh đak ăn lêch lư tơdrong ăn rim cham pơlĕi apung nă ma kon kông weng apung kông, rim tơdrong kinh tê – sa hôi weng tơdrong đăc thu adrĭng apung nă ma kon kông
Pơlŏk pơnhroh pơm rim tơdrong ăn apung nă ma kon kông khan kơdih weng kon tơring apung kông khan adrĭng đat đĕi lư thu 'yŏk pơjăng, yua 'noh jơh tac đông truh tơdrong yăl arih weng nưih sơngưm đơ̆ng nă ma lơ̆m tơring hŭn 'năr kang đuôĭ
Kinh tê – sa hôi pơjing tĭnh jơnŭm 14,5%/ sơnăm, kơ kơ̆u kinh tê tơplih 'boi tơdrong pơjăng; cơ sơ ha tâng in điên, trong, trương, tram y tê đĕi tơgum tơjung pơm tơgum tơdrong kơ wă đơ̆ng kon tơring, ty lê ŭnh hnam dơnuh tơjul tĭnh jơnum rim sơnăm 5,63%/ sơnăm
Lư tơdrong đơ̆ng Đang, kơpal tơgŭm lơ̆m lư sơnăm anu yuô ơ̆u ơĭ lư tơdrong tơgum trưk tiêp, ơĭ rim tơdrong tơgŭm đơ̆ng đô choh jang weng rim ha tâng ky thuât jơh pơm tơdrong kơ ban, alưng ăn tơdrong pơjing apung kông trong pơtơm weng ăn rim jơnang piêu
Qua 'noh tơdrong yăl arih weng nưih sơngưm đơ̆ng nă ma kon kông đĕi 'boh 'năr kang alưng
Lơ̆m jơnang pơnhroh pơm chinh sach, UBND hŭn jơh pơnhôm pơgơl tơdrong pơtruh KHKT, phân kơ̆p ngŏ hnhĕi rim chinh sach weng tơdrong đô thi hoa, pơgloh la tơdrong pơtơ̆p nghê, hŏk sinh, kang bô rim kơ̆p
Jơh pơgŏp tơdrong pôk xuôn tơdrong thu 'yŏk đĕi nguôn nhân lưk weng tơdrong pơjing choh jang lơ̆m nă ma kon kông
Lơ̆m sơnăm 2019, UBND sa Vinh Hiêp jơh pơgơl rim nganh chuyên môn adrĭng rim hôi đoan thê sa pơtho khan Luât lâm nghiêp
Thoi 'noh pơgơl kang bô lâm nghiêp Sa, Công an, Sa đôi, Kang bô kiêm lâm ngŏ hnhĕi tơring sa kơjung năm ngŏ hnhĕi, truy quet lơ̆m tơring sa sư 'boh gơ̆n rim tơdrong pơm glăi Luât lâm nghiêp
Jơh pơlĕi đĕi 65 măng nă ngŏ hnhĕi, truy quet bri 'boi glong pơnhroh
'Boh, thu jư 1,197m3 'long bĭ ơĭ chu
'Boh, pơm hô sơ 6 vŭ tơgal teh lâm nghiêp glăi adrĭng pơting chđeh teh 8.170m2 dơnŏ thôn Ha Ri, Vinh Tho, Ta Let
Thoi 'noh tơjung pơm glong pơnhroh, tơdrong phong dơt ŭnh sa bri, kiên toan khul pơgơl weng rim tô, đôi xung kich jư vĕi bri, pơnhroh quan triêt ăn kon tơring lơ̆m sa băt, pơm trơ trŏ lơ̆m tơdrong ngŏ hnhĕi jư vĕi bri weng phong dơt ŭnh sa bri
'Năr 01/01, CLB tiêp sưc truh trương hŭn Vinh Thanh jơh pơlĕi tơdrong "Đông âm ăn đe hyoh" dơnŏ sa Vinh Sơn weng Vinh Kim
Măng mă anu, CLB tiêp sưc truh trương hŭn Vinh Thanh jơh krao akŏm đĕi tơdrong tơgum đơ̆ng rim doanh nghiêp, rim hnam hao tâm lơ̆m tơring hŭn adrĭng ksô jên loi 10 triêu đông weng ruôt 155 tŏ ao âm sư ăn rim đe hyoh hŏk sinh bâk tiêu hŏk lơ̆m tơring 02 sa Vinh Sơn weng Vinh Kim
Minh kơpah 'noh, CLB tiêp sưc truh trương kung jơh pơlĕi gian hang bĭ 'yŏk jên dơnŏ sa Vinh Sơn ăn rim đe hyoh hŏk sinh weng nă ma adrĭng kơhriêng quyên hla al weng quân ao jơh đĕi ăn truh rim nă ma ơĭ tơdrong hrat tơnap
Qua tơdrong anu sư pơjing nưih sơngưm xung kich, amêm adrĭng đơ̆ng đe adruh lơ̆m tơdrong adrĭng ti tơgŭm nă ma rim apung hrat tơnap, apung kông, pơgŏp tơdrong tơmăn tơl an sinh sa hôi. Adrĭng tơdrong kơ wă đĕi "asong amêm mơnat", pơm tơdrong sơhmanh Têt hưch hanh ăn đe hyoh weng nă ma lơ̆m măng sơnăm anao, chêp minh măng Têt amêm mơnat truh adrĭng rim đe hyoh
Đơ̆ng rim tơdrong ngŏ hnhĕi tơgŭm đơ̆ng kơpal adrĭng tơdrong pran đơ̆ng Đang bô weng kon tơring, trong măt cham pơlĕi, apung kông hŭn Vinh Thanh ahrĕi ơĭ lư tơplih, cơ sơ ha tâng trong năm, điên lưk, thông tin liên lac weng rim kông trinh tơgŭm nă ma cham pơlĕi đĕi tơgŭm pơm
Hŭn Vinh Thanh atung pơnhôm chă yuô ơĭ thu 'yŏk tiêm năng, nguôn lưk, jên tơgum pơm tơdrong kơjung lơ̆m tơdrong tơplih kơ kơ̆u kinh tê pơtêp adrĭng pơjing ha tâng kinh tê sa hôi 'boi tơdrong pơjing ranh weng kơjăp
Tơdrong chih đưng rŏng ơ̆u đơ̆ng Xuân Dung pơtho khan truh rim tơdrong tơplih lơ̆m tơdrong yăl arih đơ̆ng nă ma uĕi hŭn apung kông Vinh Thanh
Lư sơnăm anu yuô ơ̆u, adrĭng tơdrong ngŏ hnhĕi đơ̆ng Đang weng kơpal, hŭn Vinh Thanh jơh tơjung pơm weng pơgơl pơm ơĭ thu 'yŏk tơdrong pơjing kinh tê – sa hôi apung kông pơtêp adrĭng tŭk bơngot dơnuh adrĭng tơdrong pơnhôm krao nguôn lưk ăn pơjing kinh tê – sa hôi, pơgloh la tơgum pơjing tơdrong ha tâng kinh tê sa hôi uĕi apung kông
Yua tơdrong ngŏ hnhĕi 'noh, tơdrong yăl arih đơ̆ng nă ma Vinh Thanh, pơgloh la apung nă ma kon kông jơh ơĭ tơdrong tơplih
Lư sơnăm jê̆ ơ̆u, hŭn Vinh Thanh jơh pơnhroh đông bô, tơtam rim tơdrong kon kông đơ̆ng kơpal teh đak
Pơgloh la kua tơdrong muk tiêu kơpal teh đak weng rim tơdrong kon kông, cơ sơ ha tâng uĕi apung kông apung nă ma kon kông đĕi ngŏ hnhĕi tơgum weng nă ma jơh ơĭ tơdrong băt kơjung kơdih pơm bơdrŏng
Yua 'noh tơdrong kinh tê sa hôi apung nă ma kon kông uĕi hŭn Vinh Thanh jơh ơĭ tơdrong tơplih mă ro loi
Tơdrong yăl arih weng nưih sơngưm đơ̆ng nă ma lơ̆m tơring hŭn kung 'năr minh đĕi alưng loi weng ơĭ tơdrong đĕi pôk xuôn
Pơm tơdrong kon kông, 5 sơnăm anu yuô ơ̆u, Đang weng kơpal jơh tơgum loi 500 ty đông pơm rim chương trinh, chinh sach, dư an adrĭng apung nă ma kon kông weng apung kông uĕi hŭn Vinh Thanh
Tơdrong pơnhroh pơm rim chương trinh, dư an mă lơ̆m 'noh pơgloh la Chương trinh muk tiêu kơpal teh đak tơjul dơnuh kơjăp weng rim tơdrong tơjul dơnuh lơ̆m jơnang anu yuô ơ̆u uĕi hŭn Vinh Thanh dêch ơĭ tơdrong adrĭng hơgĕi lơ̆m rim kơ̆p, rim nganh lơ̆m jơnang pơlĕi pơm
Yua 'noh chương trinh đĕi pơnhroh pơm khă đông bô, alưng weng kơjăp kơna jơh pơm tơplih tơdrong băt lơ̆m tơjul dơnuh, pơm kơjung nưih sơngưm chu đông, kơjung đơ̆ng bơngai dơnuh, tiêp 'yŏk weng chă yuô ơĭ thu 'yŏk chinh sach weng nguôn tơgum đơ̆ng kơpal, đơ̆ng nă ma cham pơlĕi sư đĭ dơnuh, kơjung pơm bơdrong
Đeh lêch weng grông kơjung uĕi pơlĕi Ta Let, sa Vinh Hiêp, yă Đinh Thi ai A băt đĕi đĭ rim hrat tơnap đơ̆ng rim sơnăm khĕi tơplah adrĭng lư tơdrong tơplih lơ̆m tơdrong yăl arih đơ̆ng nă ma kon kông uĕi ơ̆u
Adrĭng tơdrong ngŏ hnhĕi đơ̆ng Đang weng kơpal, tơdrong yăl arih đơ̆ng nă ma kon kông pơlĕi Ta Let khan kơdih weng rim cham pơlĕi nai đơ̆ng hŭn Vinh Thanh khan adrĭng jơh ơĭ tơdrong tơplih mă ro loi
Lơ̆m jơnang anu yuô ơ̆u, hŭn ưu tiên ăn rim dư an tơgum trưk tiêp ăn choh jang, tơgum an sinh sa hôi in: thuy lơĭ, trong năm, đak sach, văn hoa sa hôi
Thoi 'noh, kơjung tơgum pơjing choh jang, đa dang hoa kinh tê adrĭng tơgum kêt kơ̆u ha tâng rim sa dơnuh, thôn pơgloh hrat tơnap; tơjul rim tơdrong tơgum ăn soh bĭ ơĭ pơtêp điêu kiên, kơjung rim tơdrong tơgŭm ơĭ điêu kiên weng tĭn jŭng ưu đai sư pơjing choh jang, pơtơ̆p nghê, tơgum tơdrong pơm, xuât khâu lao đông
Pơtho khan bơngai dơnuh, ŭnh hnam dơnuh, apung dơnuh chu đông, pơjăng kơjung; jơră dêh tơdrong pơm tơdrong phân kơ̆p, ăn quyên ăn cham pơlĕi, cơ sơ, pơjing vai tro đơ̆ng nă ma cham pơlĕi lơ̆m tơjul dơnuh
Bĭ thôi gô đêch tơmưt tơdrong tơgum đơ̆ng kơpal, nă ma Vinh Thanh ahrĕi jơh pơjing nưih sơngưm kơdih pran kơjung, chă yuô ơĭ thu 'yŏk rim nguôn tơgum đơ̆ng kơpal
Mô hinh kinh tê trang trai, tơmăn groi, kĭa rong thu 'yŏk đuuôĭ 'boh lêch 'năr kang lư uĕi rim sa apung kông
Adrĭng tơdrong ngŏ hnhĕi đơ̆ng Đang weng kơpal kung in tơdrong pran đơ̆ng nă ma, truh ahrĕi lơ̆m hŭn jơh tơgum pơm 153 kông trinh ha tâng; tơgum adrêch 'long pơtăm, xem rong, đô choh jang ăn rim ŭnh hnam dơnuh, ngŏ hnhĕi tơdrong pơtơ̆p nghê ăn đe adruh, kơjung pơtho khan khuyên nông- khuyên lâm; tơgum phap ly ăn rim sa weng thôn, pơlĕi pơgloh hrat tơnap
Pơgloh, pơm Kuyêt đinh 134, chương trinh 30a đơ̆ng kơpal teh đak, truh ahrĕi jơh ơĭ jê̆ 700 ŭnh hnam dơnuh, ŭnh hnam ơĭ kông adrĭng teh đak hrat tơnap đĕi tơgum pơm hnam uĕi, lơ̆m 'noh ơĭ 298 ŭnh hnam nă ma kon kông
Bi thôi gô đêch tơmưt tơdrong tơgum đơ̆ng kơpal, nă ma Vinh Thanh jơh pơjing nưih sơngưm kơdih pran kơjung, chă yuô ơĭ thu 'yŏk rim nguôn jên tơgum anu
Tơdrong đoan kêt amêm mơnat, tơgŭm adrĭng lơ̆m nă ma kon kông đĕi pơjing lơ̆m tơdrong tŭk bơngot dơnuh
Tơdrong giao duc đao tao, y tê, văn hoa ơĭ tơdrong tơplih pơjăng
Trong glong "Đĭ đăng nă ma đoan kêt tơjung pơm tơdrong yăl arih văn hoa uĕi cham pơlĕi" đĕi ngŏ hnhĕi pơm đat thu 'yŏk đuôĭ; rim tơdrong văn hoa đĕi tơjung pơm, tơdrong văn hoa, joh xoang, thê duc thê thao 'boh đĕi alưng
Măt trân tô quôc weng rim đoan thê kon tơring dêch đĕi cung cô, an ninh trât tư đĕi jư kơjăp
Đôi ngu kang bô la bơngai kon kông uĕi rim sa apung kông rim tơdrong đĕi pôk xuôn lơ̆m trinh đô, năng lưk, đĕi ngŏ hnhĕi loi lơ̆m chê đô, chinh sach; nă ma kon kông dêch lui tơmưt tơdrong pơgơl đơ̆ng Đang weng kơpal; pơjăng adrĭng pơm rim măng krao akŏm, rim trong glong tơjroh amêm teh đak lơ̆m rim tơdrong; pơgloh la măng krao akŏm adrĭng ti tơjung pơm cham pơlĕi anao
Tơdrong đơ̆ng rim kră pơlĕi, trương pơlĕi, bơngai đĕi nă ma gơneh gơnơm lơ̆m apung nă ma kon kôn đĕi ngŏ hnhĕi weng pơjing, pơgŏp tơdrong tơjung pơm khôi đai đoan kêt đĭ đăng nă ma kon kông
Minh lơ̆m rim tơdrong pơgloh mă lư sơnăm anu yuô ơ̆u đĕi hŭn Vinh Thanh ngŏ hnhĕi tơgum 'boi tơdrong jơrŭ la tơdrong giao duc đao tao kon mon nă ma kon kông sư tơjung pơm nguôn lưk ăn tương lai
Ahrĕi 100% ksô sa hơdơĭ ơĭ trương tiêu hŏk
Ơĭ 01 trương PTDTNT kơ̆p hŭn weng 02 trương PTDT ban trŭ
Bĭ thôi ngŏ hnhĕi giao duc lơ̆m trinh đô văn hoa, rim trương ară ngŏ hnhĕi jư vĕi weng pơjing rim tơdrong văn hoa đơ̆ng sơ̆ qua rim măng sinh hoat ngoai khoa, sinh hoat chuyên đê, phŭk dưng weng jư vĕi rim tơdrong alưng liêm lơ̆m văn hoa đơ̆ng sơ̆ đơ̆ng nă ma kon kông
Adrĭng tơdrong giao duc đao tao, tơdrong jư vĕi weng tơme rong jăng pran ăn nă ma kon kông lơ̆m 5 sơnăm anu yuô ơ̆u dêch đĕi rim kơ̆p khul pơgơl weng nganh chưk năng hŭn Vinh Thanh pơgloh ngŏ hnhĕi
Thoi qua tơdrong tơgum đơ̆ng rim chươg trinh dư an, nă ma kon kông uĕi Vinh Thanh ahrĕi jơh rim tơdrong uĕi jê̆ rim jĭt vu y tê anao, tơdrong thu 'yŏk đĕi kham chưa jĭ ling lang đĕi pôk xuôn
Ahrĕi 100% sa apung kông jơh ơĭ tram y tê
Lơ̆m 'noh 100% tram y tê sa ơĭ bac si
Rim tram y tê anu hơdơĭ đĕi tơgum duh bơgang sư tơgum kham chưa jĭ ăn nă ma
Pơjing rim thu 'yŏk đat đĕi, lơ̆m jơnang truh, hŭn Vinh Thanh ling lang krao akŏm rim nguôn lưk tơgum pơjing cơ sơ ha tâng, jơră ranh tơplih kơ kơ̆u kinh tê 'boi tơdrong hang hoa pơtêp adrĭng kơjung tơdrong khuyên nông, khuyên lâm, pơtruh weng tơjung pơm KHKT, pơlĕi să tơdrong choh jang minh ksô 'long pơtăm pơgloh ơĭ tơdrong tơgal, tơgum kơjung thu 'yŏk weng tơplih anao tơdrong choh jang, sinh hoat đơ̆ng nă ma kon kông lơ̆m tơring hŭn
Đ/c Nguyên Thi Phong Vu, UVBTV tinh uy, Trương khul Khul dân vân tinh uy, Chu tich UBMTTQVN tinh jơh năm tơmang, ăn kua ăn ŭnh hnam ơĭ kông adrĭng teh đak hŭn Vinh Thanh
Pơgơl Hŭn uy Vinh Thanh ăn kua ŭnh hnam ơĭ kông adrĭng teh đak pơgloh lơ̆m tơring hŭn
Hŭn uy Vinh Thanh ăn huy hiêu Đang măng 'năr 2/9 ăn 29 Đang viên
Kjung tơdrong ngŏ hnhĕi tơdrong chêp chơ, têch bơdro xem rong, tơtam xư ly rim tơdrong pơm glăi 'boi quy đinh
Phong kôn kông hŭn Vinh Thanh pơlĕi năm tơmang, tơgŭm ŭnh hnam bơngai đĕi nă ma gơneh gơnơm lơ̆m cham pơlĕi nă ma kon kông tơjrưm plênh, tŏ phang đunh sơnăm 2019
Tơplih lơ̆m tơdrong tơme rong jăng pran đeh uĕi sa Vinh Kim.
Thoi ky niêm 74 sơnăm cach mang thang 8 weng Quôc khanh 2/9, ksơ̆ 'năr 27/8, đ/c Nguyên thi Phong Vu, UVBTV tinh uy, Trương khul Khul dân vân tinh uy, Chu tich UBMTTQVN tinh jơh năm tơmang, ăn kua ăn ŭnh hnam ơĭ kông adrĭng teh đak lơ̆m tơring hŭn Vinh Thanh
Minh suât kua tri giă 01 triêu đông
Adrĭng năm ơĭ đ/c Hô Xuân Anh, TUV, 'Bĭ thư Hŭn uy Vinh Thanh; đ/c Lê Văn Đâu, Chu tich UBND hŭn.
Truh tơmang minh ksô ŭnh hnam nă ma ơĭ kông adrĭng teh đak lơ̆m tơring hŭn, đ/c jơh pinh tơmang tơdrong jăng pran, pơđam 'bơl adrĭng rim nă ma thương bênh binh weng chuc rim nă ma jăng pran, yăl arih đunh sư ling lang pơm dơnŏ gơning nưih sơngưm ăn đe adruh lơ̆m jư vĕi weng kơjung tơdrong kach mang.
Kơ wă rim nă ma thương bênh binh, ŭnh hnam ơĭ kông adrĭng teh đak ling lang ơĭ lư tơdrong pơgŏp pơgloh sư tơjung pơm apung; thoi 'noh la nưih sơngưm sư pơtơ̆p tơdrong kach mang ăn kon mon pơm 'boi.
Pơjăng krao akŏm kon mon hŏk tơ̆p, pơm choh jang, pran kơjung lơ̆m tơdrong yăl arih, pơgŏp tơdrong tơjung pơm apung 'năr kang alưng liêm.
Kua ơ̆u, đ/c kung pơkă kơ̆p uy, khul pơgơl cham pơlĕi dach ngŏ hnhĕi truh tơdrong yăl arih đơ̆ng rim ŭnh hnam nă ma ơĭ kông adrĭng teh đak lơ̆m tơring hŭn sư ơĭ tơdrong tơgŭm tơtam, tơgŭm rim ŭnh hnam nă ma alưng tơdrong yăl arih.
Đ/c Nguyên Thi Phong Vu kung pơđam 'bơl, tơdrong ngŏ hnhĕi, tơme rong ăn rim ŭnh hnam nă ma ơĭ kông adrĭng teh đak la tơdrong đơ̆ng sơ̆ pơgloh alưng liêm đơ̆ng kon kông bơ̆n, thoi 'noh la nưih sơngưm, trach nhiêm đơ̆ng đĭ đăng kon tơring; yua 'noh, lư sơnăm anu yuô ơ̆u, tinh dach sư ăn lư tơdrong ngŏ hnhĕi, tơme rong ăn rim ŭnh hnam nă ma ơĭ kông adrĭng teh đak đơ̆ng lư tơdrong pơm cu thê tơpă.
Ksơ 'năr 28/8, đ/c Đinh Đrin, Phŏ 'bĭ thư thương trưc Hŭn uy jơh truh tơmang weng ăn 02 suât kua, minh suât 01 triêu đông ăn 02 ŭnh hnam nă ma ơĭ kông adrĭng teh đak pơgloh đơ̆ng sa Vinh Sơn weng Vinh Kim.
Rim dơnŏ truh tơmang, rim nă ma pơgơl hŭn jơh pinh tơmang tơdrong jăng pran, tơdrong yăl arih đơ̆ng rim ŭnh hnam nă ma ơĭ kông adrĭng teh đak, thoi 'noh kơ wă rim ŭnh hnam ling lang pơjing tơdrong kach mang, pơm hơgĕi rim tơdrong đơ̆ng Đang, kơpal weng rim trong glong tơjroh amêm teh đak uĕi cham pơlĕi, pơjăng adrĭng pơm choh jang, pơgŏp tơdrong tơjung pơm apung 'năr kang alưng liêm loi.
Xac đinh tơdrong tơjul dơnuh la minh lơ̆m tơdrong pơm pơgloh, lư sơnăm anu yuô ơ̆u, rim kơ̆p uy đang, khul pơgơl lơ̆m tơring hŭn Vinh Thanh jơh pơnhôm pơgơl rim nganh, đoan thê, rim Sa, thi trân pơnhroh pơm ơĭ thu 'yŏk rim chương trinh, dư an tơjul dơnuh truh rim ŭnh hnam dơnuh, ŭnh hnam jê̆ dơnuh, yua 'noh jơh tơgŭm lư ŭnh hnam kơjung đĭ dơnuh kơjăp.
Minh kơpah 'noh, tranh thu tơdrong tơgŭm đơ̆ng Trung ương weng kơjung krao akŏm nguôn jên đơ̆ng ngân sach cham pơlĕi; pơjăng krao akŏm tơdrong pơgŏp đơ̆ng rim doanh nghiêp, tơdrong adrĭng pơm sa hôi hŏa đơ̆ng nă ma cham pơlĕi.
Hŭn Vinh Thanh pơm pơtêp ơĭ thu 'yŏk nguôn jên rim chương trinh, dư an tơjul dơnuh kơjăp adrĭng tơdrong tơjung pơm cham pơlĕi anao, sư pơm tơdrong jơră dêh pơjing san xuât hang hoa, pôk xuôn tơdrong thu 'yŏk ăn ŭnh hnam dơnuh.
Truh ahrĕi, ksô ŭnh hnam dơnuh lơ̆m tơring hŭn Vinh Thanh la 4.851 ŭnh hnam adrĭng 17 ơbơ̆u bơngai, 'yŏk ty lê 50,34%, tơjul 5,73% pơting adrĭng sơnăm 2018.
Ơĭ đĕi tơdrong anu la yua lư tơdrong tơgŭm kua rim chương trinh dư an đơ̆ng kơpal.
Adrĭng tơdrong pơnhroh ơĭ thu 'yŏk rim chương trinh dư an 'noh jơh tơgŭm ăn nă ma rim tơdrong khăc phŭk hrat tơnap, alưng tơdrong yăl arih.
Boi pơđam 'bơl đơng nă ma, lơ̆m jơnang anu yuô ơ̆u lơ̆m tơring hŭn ơĭ tơdrong minh ksô bơngai chêp chơ xem rong bĭ ro tơm weng đim kua ngo hnhĕi jĭt jĭ chêp năm têch bơdro lơ̆m cham pơlĕi, pơgloh la apung nă ma kon kông lơ̆m rim sa apung kông.
Tơdrong pơm anu ơĭ tơdrong pơm apoh jĭt jĭ xem rong, anh hương truh kinh tê, jăng pran đơ̆ng nă ma.
Sư gơ̆n tơdrong anu, Chu tich UBND hŭn jơh pơgơl rim nganh chưk năng weng UBND rim Sa, thi trân kơjung tơdrong ngŏ hnhĕi tơdrong chêp chơ xem rong sư tơtam xư ly rim tơdrong pơm glăi 'boi quy đinh; pơtho khan, krao akŏm nă ma bĭ adrĭng pơm têch bơdro, chă yuô đô xem rong bĭ tơmăn tơl tơdrong thu 'yŏk đĕi, thoi 'noh tơ̆ng 'boh đĕi phai pơđam 'bơl adrĭng khul pơgơl cham pơlĕi rim trương hơp chêp chơ xem rong ơĭ tơdrong jĭt jĭ sư ơĭ tơdrong gơ̆n tơtam.
Adrol măt, rim kơ kuan chưc năng adrĭngkhul pơgơl cham pơlĕi pơlĕi ngŏ hnhĕi tơdrong têch bơdro xem rong lơ̆m rim Sa, thi trân sư xư ly rim tơdrong pơm glăi, gơ̆n ơĭ thu 'yŏk bĭ sư jĭt jĭ xem rong apoh tơmưt tơring hŭn.
'Năr 29/8, Phong kon kông hŭn Vinh Thanh jơh năm tơmang, tơgŭm ăn 15 ŭnh hnam bơngai đĕi nă ma gơneh gơnơ̆m lơ̆m cham pơlĕi nă ma kon kông tơjrưm tŏ phang đunh sơnăm 2019 lơ̆m rim sa Vinh Sơn, Vinh Kim weng thi trân Vinh Thanh, Minh suât qua 500 ơbơ̆u.
Kua 'noh sư bơne weng ghi 'yŏk rim tơdrong pơgŏp đơ̆ng bơngai đĕi nă ma gơneh gơnơm tơmưt tơdrong pơjing lơ̆m cham pơlĕi lơ̆m sơnăm anu yua ơ̆u; weng kung kơ wă lơ̆m jơnang truh, rim bơngai đĕi nă ma gơneh gơnơm lơ̆m cham pơlĕi ling lang pơm hơgĕi loi piêu tơdrong tơjung pơm khôi đai đoan kêt đĭ đăng nă ma kon kông, dach pơm hơgĕi tơdrong nưih sơngưm lơ̆m tơdrong pơtho khan, krao akŏm kon tơring pơm hơgĕi tơdrong đơ̆ng Đang, chinh sach phap luât đơ̆ng kơpal.
Rim bơngai đĕi nă ma gơneh gơnơm lơ̆m cham pơlĕi uĕi rim sa kung pơgloh hưch hanh jơnang 'yŏk đĕi tơdrong ngŏ hnhĕi, tơgum đơ̆ng rim kơ̆p uy Đang
Khul pơgơl weng pơđam 'bơl ling lang pơjing loi piêu tơdrong pơm đơ̆ng bơ̆n lơ̆m tơdrong krao akŏm, pơtho khan nă ma cham pơlĕi tơjung pơm khuôĭ đai đoan kêt nă ma kon kông, tơjung pơm tơdrong yăl arih văn hoa pơtêp adrĭng pơjing kinh tê sa hôi, jư vĕi an ninh trât tư lơ̆m cham pơlĕi.
Ksơ năr 15.4, đ/c Hô Xuân Anh, tinh uy viên, Bĭ thư Hŭn uy weng đ/c Đinh Drin, Pho bĭ thư thương trưk Hŭn uûy jơh truh tơmang, ăn qua weng bơne rim lưk lương dơnŏ Chôt ngo hnhĕi phong dơt jit Covid-19 liên nganh dơnŏ Tram Go Lui
Chôt ngo hnhĕi phong dơt jit Covid-19 dơnŏ Go Lui đĕi pơjing anao đơng năr 02.4.2020 adrĭng rim lưk lương Y tê, Quân sư, CSGT, Đoan đe adruh tơdăm, ơĭ nhiêm vu ngo hnhĕi, pơm đo thân nhiêt, khai bao y tê, lich sư trong năm
Ngo hnhĕi kơjăp rim bơngai năm truh weng lech khoi tơring hŭn Vinh Thanh, pơgloh la trương hơp năm sưt thoi năm qua apung ơĭ jit
Đơng năr 02.4 truh ahrĕi, Chôt ngo hnhĕi phong dơt jit Covid-19 dơnŏ Go lui jơh pơm ngo hnhĕi, đo thân nhiêt, khai bao y tê, lich sư trong năm đơng 3.270 măng bơngai, lơm noh ơĭ 15 trương hơp năm sưt đơng apung jit, 14 trương hơp pơtho khan cach ly dơnŏ unh hnam, pơlĕi phun bơgang sat khuân ăn 30 to xe ô tô
Bĭ thư Hŭn uy Hô Xuân anh jơh pinh tơdrong pơm, sa et, trong năm sưt đơng rim nă ma pơm biêk dơnŏ Chôt ngo hnhĕi jot jĭ, thoi noh pơkă rim lưk lương trưk chôt blung adrol qua hrat tơnap, keh kong hơgĕi nhiêm vu sư pơgop tơdrong gơn jit jĭ Covid-19
'Năr 15.4, Chu tich UBND hŭn Lê Văn Đâu, Trương ban phong dơt jit Covid-19 hŭn jơh ky hla pơkă Chu tich UBND sa Vinh Hoa wă ranh pơjing anao tô ngo hnhĕi jit jĭ liên nganh phong dơt jit Covid-19 adrĭng lưk lương thoi le: y tê, công an, quân sư, đoan đe adruh tơdăm
Tô ngo hnhĕi jit jĭ liên nganh sa Vinh Hoa pơm chôt dơnŏ thôn Tiên An, ơĭ tơdrong ngo hnhĕi, rôp băt tơdrong nă ma ơĭ tơplih, rim trương hơp năm, truh, uĕi, năm qua rim hŭn, tinh, đak ngoai sưt lơm cham pơlĕi weng tam thơĭ ngo hnhĕi, gơn jit tơmưt cham pơlĕi, tơjul pơgloh tơdrong apoh đơng jit Covid-19 tơmưt tơring hŭn Vinh Thanh
Jơnang pơm đơng năr 16.4 truh đi năr 30.4.2020
Bơgê năr 14.4, UBMTTQVN hŭn Vinh Thanh jơh pơlĕi pơjao măng mă minh nguôn jên pơgop ung hô phong dơt jit Covid-19 adrĭng ksô jên 41,7 triêu đông ăn khul pơgơl phong dơt jit Covid-19 hŭn Vinh Thanh sư pơm tơdrong phong dơt jit Covid-19 lơm tơring hŭn
Anu la ksô jên MTTQVN hŭn Vinh Thanh krao akom đĕi đơng rim cơ quan, đơn vi, tô chưc weng lư kơdih ơkơu lơm tơring hŭn adrĭng pơm pơgop ung hô phong dơt jit Covid-19
Sư ơĭ piêu nguôn lưc pơm tơdrong phong dơt jit Covid-19, jơnang truh, MTTQVN hŭn Vinh Thanh ling lang krao rim cơ quan, đơn vi, doanh nghiêp, rim hnam hao tâm ling lang pơjing trach nhiêm, adrĭng nưih adrĭng ti pơgop adrĭng teh đak weng cham pơlĕi lơm tơdrong gơn weng jơră tuk jit jĭ Covid-19 tơmăn tơl an toan weng jăng pran ăn nă ma
Lơm jơnang anu yuô ơu, lưk lương công an jơh adrĭng kơjăp adrĭng nganh y tê weng đơn vi chưk năng pơm hơgĕi tơdrong phong dơt jit jĭ Covid-19
Adring nưih sơngưm "Dơt jit in dơt giăc", minh ang bô, chiên si la minh bơngai pơtho khan pơjăng lơm tơdrong phong dơt jit Covid-19
Khul pơgơl công an hŭn jơh pơgơl, pơtho khan công an rim cham pơlĕi pơnhroh pơgloh loi piêu rim tơdrong pơm, tơmăn tơl tơdrong phong dơt jit Covid-19 năm adrĭng tơdrong tơmăn tơl an ninh trât tư dơnŏ cham pơlĕi
Lơm tơdrong jit jĭ Covid-19 atung boh lech phưk tap dơnŏ lư tinh, thanh lơm teh đak, pơgơl công an hŭn jơh pơkă lưk lương công an lơm hŭn dech năm tơmưt pơm adrĭng nưih sơngưm trach nhiêm đuôĭ pơgloh, sư adrĭng đĭ đăng hê thông chinh tri gơn jit jĭ ơĭ thu 'yŏk
Pơlok lưk lương uĕi jê cơ sơ, rim tuyên pơgloh, tơmăn tơl hơgĕi an ninh cham pơlĕi, an ninh kinh tê, an ninh văn hoa tư tương
Ngo hnhĕi, rôp kơjăp tơdrong pơm đơng bơngai nươc ngoai, pơgloh la ksô bơngai sưt đơng apung jit thoi ơĭ liên quan truh bơngai năm truh đơng apung ơĭ jit, gô đech xư ly hơgĕi tơdrong phat sinh boi rim kơp đô
Pơgơl lưk lương công an cơ sơ adrĭng kơjung năm ngo hnhĕi 24/24 jơ dơnŏ rim cham pơlĕi, rim tuyên trong năm, rim cơ sơ tech bơdro in nha hang, qua sa, quan kraoke, game… boh, xư ly hơgĕi rim tô chưk, kơdih ơkơu bi pơm boi rim tơdrong đơng kơpal the đak lơm pơm cach ly sa hôi
Đơng tơdrong tơgum đơng Đang, kơpal adrĭng tơdrong pran kơjung đơng nă ma lơm hŭn, ahrĕi tơdrong măt lư apung nă ma cham pơlĕi jơh ơĭ tơdrong tơplih mă ro loi, pơgloh la apung nă ma kon kông
Minh sơnăm, hŭn Vinh Thanh tơgum kơ jit ty đông đơng rim nguôn jên đơng chương trinh 135, chương trinh 30a, chương trinh muk tiêu kơpal the đak tơjung pơm cham pơlĕi anao sư pơm cơ sơ ha tâng uĕi apung nă ma kon kông
Truh ahrĕi, 100% Sa, thi trân ơĭ trong ô tô truh trung tâm Sa, rim truc trong liên sa đĕi bê tông hoa, nhưa hoa đat chuân; 100% sa ơĭ duh trương, lơp hok; ơĭ lơp ban tru ăn hok sinh uĕi rim dơnŏ hlo in sa Vinh Sơn, Vinh Kim; 99,2% ksô unh hnam chă yuô điên sinh hoat; 9/9 Sa, thi trân đat chuân kơpal the đak lơm y tê
Tơdrong tơgum ha tâng dêh jơh pơm tơplih trong măt cham pơlĕi apung kông uĕi apung nă ma kon kông hŭn Vinh Thanh, ty lê unh hnam dơnuh truh atuch sơnăm 2019 tơjul ară 37,99%, tơjul 6,34% pơting adrĭng sơnăm adrol
Lơm lư sơnăm anu yuô ơu, măng krao akom anu jơh đĕi ngo la trong glong jơru să lơm đĭ đăng rim apung nă ma lơm tơring hŭn
Thoi qua măng krao akom, rim thôn, pơlĕi jơh tơjung pơm đĕi tơdrong yăl arih văn hoa, văn minh lơm tơdrong ăng mai, tơdrong bu atau, pơjing đĕi rim giă tri văn hoa uĕi rim apung nă ma, pơgop tơdrong jơră tuk rim tơdrong lac hâu, mê tin di đoan
Đơng noh pơgop tơdrong bi ken pơm tơplih weng pôk xuôn tơdrong băt đơng nă ma, tơdrong yăl arih đơng nă ma rim tơdrong đĕi pôk xuôn, pơgloh la lơm apung nă ma kon kông
Pơtho khan tơdrong adrĭng rim tô chưk tin jung tơgum jên vĕi ăn nă ma , nông dân choh jang, tech bơdro la minh lơm rim tơdrong pơgloh đơng hôi, rim sơnăm, khul chơp hanh Hôi nông dân hŭn Vinh Thanh ngo hnhĕi tơdrong tơgum jên vĕi ăn nă ma
Lơm khĕi 4.2020, Hôi nông dân hŭn Vinh Thanh jơh adrĭng NHCSXH weng Ngân hang nông nghiêp weng pơjing cham pơlĕi tơgum ăn 193 unh hnam vĕi adrĭng ksô jên 8,3 ty đông, pôk pơting lơkah sơre loi 145 ty đông
Đơng rim nguôn jên vĕi jơh pơm tơdrong ăn lư nă ma nông dân tơgum pơjing choh jang, pôk xuôn thu 'yŏk weng alưng tơdrong yăl arih
Lơm 5 sơnăm anu yuô ơu, Hôi CCB sa Vinh Sơn dech đoan kêt, phat huy tơdrong "Bô đôi Nă Hô", pơăn đe hyoh pơm boi adrĭng pơm lư tơdrong uĕi cham pơlĕi in: pơtho khan, tơgum adrĭng jơnang tơjrưm hrat tơnap, tơgum adrĭng pơjing kinh tê, adrĭng pơm rim tơdrong jư vĕi an ninh trât tư uĕi cham pơlĕi
Hôi jơh adrĭng ban tuyên giao hŭn pơlĕi pơđam bơl thơĭ sư 05 măng, ơĭ 200 hôi viên, 350 đoan viên đe adruh tơdăm weng 600 nă ma kon tơring adrĭng pơm
Adring noh, Hôi CCB sa jơh pơlĕi hok tơp pơtho khan rim Chi thi, Nghi quyêt đơng Đang, pơgloh la Nghi quyêt 09 đơng Bô chinh trò lơm "Kjung tơdrong pơgơl đơng Đang adrĭng tơdrong CCB lơm jơnang cach mang anao"
Yua noh, 1010% kang bô, hôi viên dech la rim nưih sơngưm pơgloh, bi pơm glăi chinh sach, phap luât đơng Đang weng kơpal
Jơnang anu yuô ơu, rim kơp Hôi nông dân lơm tơring hŭn ling lang pơnhroh ơĭ thu 'yŏk trong glong nă ma adrĭng pơm tơjung pơm cham pơlĕi anao, kang bô Hôi adrĭng pơm rim khul pơgơl, nă ma nông dân adrĭng pơm pơgop y kiên tơmưt quy hoach, đê an weng ngo hnhĕi rim chương trinh, dư an tơjung pơm cham pơlĕi anao dơnŏ cham pơlĕi
Hôi 'yŏk pơm minh ksô tơdrong pơm cu thê in: chinh trang cham pơlĕi anao, cai tao the dal hnam, pơlĕi choh jang, vê sinh môi trương, tơjung pơm hê thông chinh tri kơjăp dêh
Krao akom nă ma tơgum kơ ơbơu m2 the, kơ jit triêu đông, ơbơu năr kông pơm, adrĭng pơm tơhnglaih rim kông trinh pơgal, koh tuk long lư sơnăm sư pơm cơ sơ ha tâng weng rim thiêt chê văn hoa
Pơm măng krao akom "Đi đăng nă ma đoan kêt tơjung pơm cham pơlĕi anao, đô thi alưng liêm", rim kơp hôi jơh krao akom nă ma adrĭng tơjung pơm unh hnam văn hoa, tơjung pơm thôn, pơlĕi văn hoa, ơĭ 100% unh hnam nă ma đat danh hiêu unh hnam văn hoa
Rim kơp hôi jơh pơlĕi rim tơdrong văn hoa văn nghê, TDTT chao mưng rim năr lê ky niêm đơng apung in: Măng tơjroh "Adring ti tơjung pơm cham pơlĕi anao, đô thi alưng liêm"… pơm lech tơdrong hưch hanh lơm nă ma
Thoi qua rim tơdrong noh, nă ma nông dân jơh tuk đĕi rim tơdrong mê tin di đoan, rim tê nan sa hôi, jư vĕi an ninh trât tư sa hôi uĕi cham pơlĕi
Truh ahrĕi, Hôi LHPN hŭn Vinh Thanh jơh pơjing anao đĕi 18 chi hôi mai oh kiêu mâu dơnŏ 9 Sa, thi trân, anhôm loi 1.000 hôi viên, mai oh adrĭng pơm sinh hoat đinh ky 03 khĕi minh măng dech đat loi 80% kơjung, lơm noh lưk lương mai oh pơgloh đat 42,8%; unh hnam mai oh đat tơdrong unh hnam "5 bi 3 uôil iêl" đat 85% kơjung; mai oh phai đong hôi phi duh weng ơĭ the hôi viên đat 100%
Rim chi hôi mai oh kiêu mâu hơdơĭ sinh hoat dech adrĭng rim tơdrong phong phu in jao lưu văn nghê, tơjung pơm rim tiêu phâm pơtho khan tơdrong hôi, hleh pơkao dân chu, tơjroh đô vui ơĭ thương, asong kinh nghiêm tơjung pơm unh hnam alưng liêm, pơjing choh jang, ron kon jăng pơtơp kon khôn, tơgum mai oh dơnuh
Lơm jơnang pơnhroh pơm mô hinh, Hôi LHPN hŭn Vinh Thanh dech uĕi jê, ngo hnhĕi, nghiên cưu weng ơĭ tơdrong pơgơl, tơplih trơ tro, jê adrĭng thưc tê, tơgum tơtam rim hrat tơnap mă chi hôi mai oh kiêu mâu tơjrưm, thoi noh tơmăn tơl ăn rim chi hôi sinh hoat đat thu 'yŏk weng pôk đĕi tơdrong tơgum duh 5 tiêu chi
Bơgê 'năr 24/9, UBND hŭn Vinh Thanh pơlĕi Hôi nghi pơtho khan tơdrong điêu tra, ra soat ŭnh hnam dơnuh, ŭnh hnam jê̆ dơnuh, ŭnh hnam ơĭ tơdrong yăl arih tĭnh jơnŭm sơnăm 2019 weng glong pơnhroh tŭk bơngot ăn ŭnh hnam ơĭ kông ađrĭng teh đak lơ̆m tơring hŭn jơnang 2019 – 2020
Truh adrĭng Hôi nghi ơĭ jê̆ 80 nă ma la kang bô pơm tơdrong tơjul dơnuh kơ̆p hŭn, sa weng rim điêu tra viên kơ̆p Sa, thôn
Dơnŏ Hôi nghi, rim điêu tra viên đĕi pơtho khan rim tiêu chĭ, đôi tương, tơdrong pơm ra soat ŭnh hnam dơnuh, ŭnh hnam jê̆ dơnuh sơnăm 2019; pơtho khan kơ kach ra soat ŭnh hnam dơnuh, ŭnh hnam jê̆ dơnuh, pơtho khan kơ kach đo lương dơnuh đa chiêu lơ̆m rim Phiêu mơ̆u 'boi quy đinh; Hôi nghi pơtho khan tơgŭm ăn rim nă ma băt mă ro loi lơ̆m quy đinh, kơ kach pơm điêu tra
Muc đĭch đơ̆ng tơdrong ra soat sư xac đinh danh sach ŭnh hnam dơnuh, ŭnh hnam jê̆ dơnuh, ŭnh hnam anao đĭ dơnuh; thông kê, phân tĭch thông tin ŭnh hnam dơnuh sư pơm cơ sơ pơm rim tơdrong tơgŭm tơjul dơnuh weng an sinh sa hôi sơnăm 2019 weng đinh hương, tơplih chinh sach, chương trinh, đê an tơjul dơnuh ăn jơnang 2016 – 2020 lơ̆m tơring hŭn
Đĕi alê̆, atŭch sơnăm 2018, ksô ŭnh hnam dơnuh lơ̆m tơring hŭn Vinh Thanh la 4.357 ŭnh hnam, 'yŏk ty lê 44,33%
'Boi 'noh, jơnang năm điêu tra, ra soat đĕi pơlĕi lơ̆m 35 'năr, kơ̆p Sa, thi trân phai ăn 'băo căo ăn kơ̆p hŭn adrol 'năr 20/10 sư hŭn tông hơp gưi ăn tinh
Minh kơpah, lơ̆m Hôi nghi, hŭn Vinh Thanh ară pơnhroh glong pơnhroh tŭk dơnuh ăn ŭnh hnam ơĭ kông adrĭng teh đak lơ̆m tơring hŭn jơnang 2019 – 2020
Sư tơtam jul adrêch vŭ choh jang hla nhêm an toan pơtơm 'boi tơdrong VIETGAP lơ̆m chđeh teh 02 ha pơlĕi să đơ̆ng kơtum "adrĭng tơdrong kơ wă" pơtăm hla nhêm an toan sa Vinh Sơn anao đĕi pơjing anao, lơ̆m tuân anu yuô ơ̆u, Tô ky thuât đơ̆ng hŭn jơh pơnhôm pơtho khan ăn nă ma kơ kach pơm teh, 'bŏn phân, pơm trong đak sư chruh, pơgal jư vĕi đơ̆ng lươĭ B40
Thoi 'noh kơ̆p 10 tân phân 'bŏn hưu cơ vi sinh ăn nă ma 'bŏn adrol jơnang pơtăm, sư tơgŭm rim tơdrong dinh dương lơ̆m the
Lư sơnăm jê̆ ơ̆u, yua krao akŏm đĕi nguôn lưk tơgŭm, lư kông trinh dân sinh đĕi tơgŭm pơm, tơdrong yăl arih đơ̆ng nă ma sa Vinh Thuân jơh alưng weng atung đĕi pôk xuôn
Truh ahrĕi, lơ̆m sa jơh ơĭ 90% rim tuyê̆n trong liên thôn, liên sa đĕi nhưa hoa weng bê tông hoa
Trong năm alưng kơna đô pơm lêch đơ̆ng nă ma đĕi bơngai năm ruôt ruôt adrĭng giă đuuôĭ loi pơting adrĭng adrol ơ̆u
Tơdrong yăl arih, nưih sơngưm đơ̆ng nă ma 'năr minh đĕi alưng, pôk xuôn
Lư sơnăm jê̆ ơ̆u, lư ŭnh hnam uĕi sa Vinh Thuân jơh khinh vĕi jên đơ̆ng NHCSXH sư tơgŭm pơtăm bri, pơtăm mơkai, puôl ngô, đâu xanh, kĭa rong lơmo lai… đat thu 'yŏk
Lư ŭnh hnam bĭ thôi đĭ dơnuh mă ară kơjung pơm bơdrong in ŭnh hnam nhŏng Đinh Khuân weng mai Đinh Thi A Ngăc ( Lang 2), Đinh Khuy (lang 6), Đinh Nhin (Lang 3), Đinh Nhun (Lang 8)
Ahrĕi, sa Vinh Thuân pơtho khan nă ma đa dang hoa 'long pơtăm, xem rong; lơ̆m 'noh, mô hinh rong lơmo tap bêk, pơtăm kruuôĭ cam atung đĕi nă ma pơm ơĭ thu 'yŏk
Rim loai 'long pơtăm pơgloh in kơtao, điêu, hơbo, puôl ngô, đâu đô rim loai kung đĕi nă ma ngŏ hnhĕi pơm
Yua tơdrong đa dang hoa rim mô hinh kinh tê kơna ty lê ŭnh hnam dơnuh uĕi Vinh Thuân 'năr minh tơjul
Đơ̆ng kơl sơnăm truh ahrĕi, rim nganh, hôi đoan thê lơ̆m tơring sa Vinh Thinh ling lang tơgŭm nă ma chă yuô măt đak rim ao 'bău, pơnhroh mô hinh rong ka đak 'ngam, sư pơgŏp tơdrong kơjung nguôn thu 'yŏk ăn ŭnh hnam
'Boi 'noh, đơ̆ng kơl sơnăm truh ahrĕi jơh ăn tơmưt tơhnglaih rong 60.000 hlak ka adrêch rim loai thoi lê: Ka điêu hông, rô phi, me, trăm, trôi, chêp, thac lac cươm… lơ̆m rim ao, 'bău lơ̆m tơring sa
Đĕi alê̆, san lương khai thac qua 09 khĕi kơl sơnăm ươk đat 35 tân, đat 60% glong pơnhroh, lơ̆m 'noh san lương rong pơtăm ươk đat 20 tân, san lương rôp jê̆ 15 tân
Đơ̆ng kơl sơnăm truh ahrĕi, đơ̆ng nguôn jên đơ̆ng kơpal tơgŭm, hŭn Vinh Thanh jơh tơgŭm 168,6 ty đông pơm cơ sơ ha tâng in trong năm, tram y tê, trương hŏk weng trong mương thuy lơĭ lơ̆m rim thôn, sa pơgloh hrat tơnap
Pơgloh wă ngŏ hnhĕi la rim kông trinh thuy lơĭ jơh chêp ăn thu 'yŏk tơpă, pơgŏp tơdrong tơgum nă ma ăn rim loai 'long pơtăm ơĭ tơdrong thu 'yŏk dêh tơmưt luân canh tăng vŭ, pơm tơdrong alưng tơgŭm nă ma uĕi rim sa pơgloh hrat tơnap pơjing choh jang rim tơdrong tơjul dơnuh kơjăp
Lơ̆m jơnang truh, hŭn Vinh Thanh ling lang pơnhroh pơm ơĭ thu 'yŏk rim nguôn tơgŭm đơ̆ng kơpal lơ̆m apung nă ma kon kông
Thoi 'noh rim nganh chưk năng kung ăn lêch rim tơdrong sư khăc phŭk hrat tơnap, tơjul tơdrong sư rim chương trinh, dư an pơm lơ̆m apung nă ma kon kông chêp ăn thu 'yŏk pơgloh, ranh keh kong mŭk tiêu glong pơnhoh rim chương trinh, dư an ăn lêch
Sư pơm tơdrong ăn nă ma, pơgloh la ŭnh hnam dơnuh, ŭnh hnam nă ma kon kông kơjung lơ̆m tơdrong yăl arih
Pơm Chương trinh mŭk tiêu kơpal teh đak tơjul dơnuh kơjăp, sơnăm 2019 hŭn Vinh Thanh đĕi tơgŭm 10 ty 247 triêu đông nguôn jên sư nghiêp tơgŭm pơjing choh jang 'boi Nghi quyêt 30a đơ̆ng kơpal teh đak, sư pơm tơgŭm pơjing choh jang ăn nă ma uĕi rim thôn, sa pơgloh hrat tơnap lơ̆m tơring hŭn thoi lê
Pơm tơgum khoan, tơme rong ngŏ hnhĕi jư vĕi bri, tơgŭm ruôt văccine tiêm phong, phong dơt jĭt jĭ ăn xem rong; Pơm pơlĕi să mô hinh tơjul dơnuh thoi lê: Pơnhroh dư an pơlĕi să mô hinh rong 'yêr lơ̆m đêm lot sinh hŏk; dư an pơlĕi să mô hinh pơtăm hla nhêm ăn toan weng tơgum duy tu bao dương kông trinh
Qua 'noh, sư tơgŭm rim ŭnh hnam dơnuh, ŭnh hnam nă ma kon kông lơ̆m tơring hŭn Vinh Thanh rim tơdrong khăc phŭk hrat tơnap, pơjăng pơjing kinh tê sư pôk xuôn tơdrong yăl arih
Hŭn Vinh Thanh pran truh atŭch sơnăm 2019 tơjul ty lê ŭnh hnam dơnuh lơ̆m tơring hŭn ară 38%
Lơ̆m tơdrong pơnhroh tơjung pơm cham pơlĕi anao, đơ̆ng sơnăm 2011 truh ahrĕi, minh kơpah pơnhôm ưu tiên rim nguôn jên pơm cơ sơ ha tâng, hŭn Vinh Thanh ară pơnhroh lư tơdrong pơjing kinh tê sa hôi sư pơm hơgĕi tiêu chĭ ksô 10 weng 11 lơ̆m thu 'yŏk tĭnh jơnŭm kơl bơngai weng tơjul ty lê ŭnh hnam dơnuh lơ̆m tơring hŭn
Minh kơpah tơdrong tơgŭm đơ̆ng kơpal sư pơm rim mô hinh pơjing kinh tê kơjăp, rim đoan thê in Hôi nông dân, Hôi CCB, Hôi mai oh, Đoan đe adruh tơdăm jơh pơjăng pơnhroh la tơdrong pơm sư tơgŭm nă ma, đoan viên vĕi jên pơjing kinh tê
Anu la tơdrong chêp ăn thu 'yŏk mă ro weng tơpă, pơgloh la adrĭng rim ŭnh hnam dơnuh bĭ duh jên choh jang uĕi apung cham pơlĕi
Tĭnh jơnŭm rim sơnăm hŭn Vinh Thanh jơh tơjul đĕi 6% ksô ŭnh hnam dơnuh
'Boi thu 'yŏk điêu tra ra soat ŭnh hnam dơnuh atŭch sơnăm 2018, lơ̆m hŭn ơĭ 4.357 ŭnh hnam dơnuh, 'yŏk 44,33%, tơjul 6% pơting adrĭng kung ky, ŭnh hnam jê̆ dơnuh 1.312 ŭnh hnam, 'yŏk 13,4%, tơjul 2,3% pơting adrĭng kung ky
Jơnang anu yuô ơ̆u, Hôi LHTN sa Vinh Thuân jơh jơră dêh rim măng krao akŏm "Đe adruh tơdăm năm pơtơm lơ̆m sa hôi hŏk tơ̆p", măng krao akŏm "Tơgŭm adrĭng lơ̆p thân lơ̆p nghiêp yua nă ma bơdrong teh đah dêh"
Hôi LHTN sa Vinh Thân jơh adrĭng rim ban, nganh, đoan thê đơ̆ng cham pơlĕi dach jơră dêh tơdrong pơtho khan, pơjăng hŏk tơ̆p, pôk xuôn trinh đô văn hoa, chuyên môn đap ưng yêu câu CNH-HĐH teh đak
Hôi jơră dêh rim tơdrong khuyê̆n hŏk, khuyê̆n tai, tơgŭm 'ban dơnuh blung adrol hrat tơnap hŏk hơgĕi pơtêp adrĭng trong glong "Tơjung pơm trương hŏk thân thiên, hŏk sinh pơjăng" weng măng krao akŏm 02 bĭ đơ̆ng nganh giao duc
Minh kơpah 'noh, Hôi LHTN sa Vinh Thuân ară pơjăng krao akŏm lư đe adruh tơdăm adrĭng pơm tơmưt rim chương trinh pơjing kinh tê sa hôi
Hôi adrĭng NHCSXH hŭn tĭn chơ̆p, tơgŭm đe adruh tơdăm ơĭ jên pơjing kinh tê
Thoi 'noh, sư tơgŭm đe adruh tơdăm chă yuô ơĭ thu 'yŏk, trŏ tơdrong nguôn jên, rim sơnăm hôi ăn kang bô hôi viên, đe adruh tơdăm pơm kinh tê hơgĕi tham gia lơ̆p pơtho khan pơtruh KHKT yua hŭn weng cham pơlĕi pơlĕi
Truh ahrĕi lơ̆m tơring sa ơĭ pơgloh lư mô hinh pơjing kinh tê hơgĕi in: mô hinh pơtăm puôl ngô đơ̆ng nhŏng Đinh Khêo lang 3, nhŏng Đinh Sang lang 6 weng mô hinh pơtăm mơkai đơ̆ng mai Đinh Thi Ngŏ lang 6… ăn thu 'yŏk khoang 100 triêu đông/sơnăm
Bơgê 'năr 24/9, Phong kon kông hŭn Vinh Thanh adrĭng Cty cô phân 'boh weng thưc phâm Binh Đinh pơlĕi kơ̆p 30.450 kilôgam 'boh I-ôt ăn 5.075 bơngai la nă ma kon kông lơ̆m tơring 02 sa Vinh Sơn weng Vinh Kim, tĭnh jơnŭm minh bơngai đĕi 'yŏk 06 kilôgam 'boh
Cuï thê, sa Vinh Sơn ơĭ 3.135 bơngai đĕi kơ̆p 18.810kg; sa Vinh Kim ơĭ 1.991 bơngai đĕi kơ̆p 11.946kg. Tơdrong kơ̆p 'boh đĕi pơm 'boi Kuyê̆t đinh ksô 1191 'năr 05/4/2019 đơ̆ng UBND tinh
Đao tao nghê ăn nă ma cham pơlĕi đĕi ngŏ la tơdrong pơgloh pơgŏp tơdrong tơjul dơnuh kơjăp
Yua 'noh, lơ̆m lư sơnăm anu yuô ơ̆u, tơdrong đao tao nghê ăn nă ma dơnuh, nă ma cham pơlĕi dêch đĕi Đang bô, khul pơgơl weng rim nganh chưc năng đơ̆ng hŭn Vinh Thanh pơgloh ngŏ hnhĕi
Thoi kua Đê an anu jơh tơpă pơm lêch tơdrong anao sư nă ma đĕi uĕi jê̆ adrĭng KHKT pơgloh, đơ̆ng 'noh ơĭ tơdrong pôk xuôn thu 'yŏk lơ̆m pơm choh jang, pơgŏp tơdrong alưng tơdrong yăl arih
Ahrĕi, ty lê ŭnh hnam dơnuh 'yŏk 44,33%. Wă đĭ rim ŭnh hnam dơnuh uĕi Vinh Thanh hơdơĭ đim ơĭ tơdrong pơm alưng, bĭ ơĭ tơdrong băt lơ̆m pơtăm 'long, kĭa rong
Yua 'noh, pơm tơdrong tơjul dơnuh, rim sơnăm Phong LĐ – TB&XH jơh adrĭng TT GDNN – GDTX pơlĕi rim lơ̆p pơtơ̆p nghê 'boi đia chi weng tơdrong wă đơ̆ng nă ma
Truh ahrĕi ty lê nă ma đĕi pơtơ̆p, tơgŭm nghê 'yŏk 41% pơting adrĭng ksô nă ma lơ̆m tơring hŭn
Yua pơm hơgĕi tơdrong pơtơ̆p nghê, minh sơnăm hŭn Vinh Thanh jơh tơgŭm đĕi 600 truh 700 tơdrong pơm anao ăn nă ma cham pơlĕi
Sư tơdrong pơtơ̆p nghê chêp ăn thu 'yŏk, tơdrong pơtho khan lơ̆m pơtơ̆p nghê đĕi hŭn Vinh Thanh pơnhroh minh kơ kach đông bô, jơrŭ să weng đa dang lơ̆m lư tơdrong
Kua 'noh pơgŏp tơdrong pôk xuôn tơdrong băt ăn nă ma lơ̆m tơring hŭn băt đĕi thu 'yŏk đơ̆ng tơdrong hŏk nghê weng chu đông chă nghê trơ trŏ adrĭng tơdrong đơ̆ng ơkơ̆u weng tơdrong wă chă yuô đơ̆ng sa hôi
Hŭn Vinh Thanh ahrĕi ơĭ 01 TT GDNN – GDTX pơtơ̆p nghê ăn nă ma cham pơlĕi trinh đô đim đĕi 3 khĕi weng sơ câp adrĭng rim nghê nông nghiêp weng phi nông nghiêp
Rim nghê nông nghiêp pơgloh la kơ kach kĭa rong, phong dơt jĭ ăn kapô, lơmo, nhŭng, 'yêr, ơda; kơ kach pơtăm weng ngŏ hnhĕi jơrông pơm glăi 'long pơtăm; kơ kach pơtăm thâm kanh 'long sa plĕi, 'long nguyên liêu
Lư sơnăm anu yuô ơ̆u, pơnhôm tơmưt tơdrong pơtơ̆p nghê ăn nă ma cham pơlĕi, TT GDNN- GDTX bĭ thôi kơjung cơ sơ vât chât, trang thiêt bi, jơră dêh tơdrong đao tao, tơgŭm bơngai pơtơ̆p pơtho, kang bô ngŏ hnhĕi pơtơ̆p nghê
Adrĭng 'noh, danh muc nghê đao tao đĕi tơgŭm trơ trŏ 'boi tơdrong wă đơ̆ng thi trương weng tơdrong pơjing kinh tê sa hôi đơ̆ng cham pơlĕi
Mai Đinh Thi Bôi, la bơngai kon kông uĕi pơlĕi K3, sa Vinh Sơn ăn alê̆: "Sơnăm 2017, inh đĕi năm hŏk lơ̆p nghê nông nghiêp đĕi pơlĕi lơ̆m sa Vinh Sơn
Nhơ̆n bưa đĕi hŏk ly thuyêt bưa đĕi pơm lơ̆m mô hinh pơtăm hla nhêm an toan 'boi Dư an hla nhem an toan yua Đai sư quan New Zilan pơnhroh lơ̆m tơring
Yua bưa hŏk bưa đĕi pơm tơpă kơna nhơn hlău rôp băt đĕi rim tơdrong băt kơ ban lơ̆m pơtăm hla nhêm an toan
Truh ahrĕi nhơ̆n jơh kơdih pơm đĕi
Pơtơ̆p nghê ăn nă ma cham pơlĕi, pơgloh la nă ma apung kông la minh tơdrong pơgloh đơ̆ng Đang weng kơpal sư tơgŭm ăn nă ma ơĭ tơdrong tŭk bơngot dơnuh, pran đĭ dơnuh đơ̆ng chĭnh tơdrong pơm đơ̆ng ơkơ̆u
Mălĕi, sư tơdrong pơtơ̆p nghê ơĭ thu 'yŏk loi piêu, kơpal wă ơĭ tơdrong tơgŭm ăn tơdrong pơtơ̆p nghê adrĭng nă ma apung kông, apung hlŏ lư loi piêu
Pơgloh, wă pôk xuôn tơdrong thu 'yŏk đĕi pơtơ̆p nghê pơtêp adrĭng tơgŭm tơdrong pơm
Ơĭ in 'noh nă ma anao lui weng tơpă ngŏ tơdrong hŏk nghê la minh tơdrong sư đĭ dơnuh
'Năr 11.02, apung Trung tâm bôi dương chinh tri hŭn Vinh Thanh – dơnŏ pơlĕi 'năr hôi pơjao quân jơh ơĭ lư cơ, băng rôn, khơ̆u hiêu; lư 'bơl loa weng rim nă ma đơ̆ng rim Sa, thi trân năm truh
Lơ̆m măng pơjao quân măng mă anu, hŭn Vinh Thanh ơĭ 58 đe adruh năm nhơ̆p ngu, lơ̆m 'noh ơĭ 08 đe adruh pơm nghia vu công an kon tơring
Rim nă ma pơgơl hŭn weng nă ma kon pơlĕi truh dư, pơtho khan tân binh năm nhơ̆p ngu
Trŏ 6 jơ bơgê, rim tân binh hơdơĭ tơmưt vi tri quy đinh
Sư tơmăn tơl chi tiêu weng tơdrong thu 'yŏk đĕi đe adruh nhơ̆p ngu, HĐNVQS hŭn jơh pơm hơgĕi tơdrong chă 'yŏk, krao đe adruh nhơ̆p ngu tơmăn tơl kơjăp, trơ trŏ đôi tương
Đĭ đăng rim đe adruh nhơ̆p ngu hơdơĭ đat rim tơdrong lơ̆m trinh đô văn hoa weng jăng pran
Măng pơjao quân sơnăm anu uĕi hŭn Vinh Thanh đĕi pơlĕi ranh, pơgloh weng trơ trŏ luât đinh
100% tân binh, ŭnh hnam weng nă ma pơgơl đĕi đo thân nhiêt weng đĕi sat khuân adrol jơnang tơmưt apung pơjao 'yŏk quân
Adrĭng tơdrong pơm hơgĕi đơ̆ng HĐNVQS hŭn, tơdrong gô đêch alưng đơ̆ng rim kơ̆p, rim nganh, pơgloh la Khul CHQS hŭn, kơna ngŏ adrĭng tơdrong pơjao 'yŏk quân sơnăm anu đĕi pơlĕi alưng
Truh 7 jơ 20 phut, hŭn Vinh Thanh keh kong tơdrong pơjao quân đat 100% tơdrong đĕi pơjao
Sư tơgŭm ăn nă ma pôk xuôn tơdrong thu 'yŏk đĕi tơdrong yăl arih, lư sơnăm anu yuô ơ̆u, Đang uy sa Vinh Hao jơh pơnhôm pơgơl, kơjung rim tơdrong, pơm ơĭ thu 'yŏk tơdrong tŭk bơngot dơnuh, pôk xuôn tơdrong thu 'yŏk đĕi tơdrong yăl arih ăn nă ma cham pơlĕi
Lơ̆m 'noh, pơnhôm jơră dêh pơm ơĭ thu 'yŏk rim tơdrong tơgŭm, tơgŭm ŭnh hnam dơnuh, ŭnh hnam nă ma kon kông
Minh kơpah tơdrong năm ra soat, pơtho khan rim tơdrong lơ̆m tơjul dơnuh, câp nhât ŭnh hnam dơnuh, jê̆ dơnuh lơ̆m tơring, pơm danh sach đê nghi kơ̆p the BHYT ăn rim nă ma 'boi trơ trŏ quy đinh
Đang uy sa Vinh Hao ară pơgơl rim nganh, Hôi đoan thê jơră dêh rim tơdrong pơđam 'bơl, pơtho khan đao tao nghê ăn nă ma cham pơlĕi, adrĭng pơloh rim lơ̆p pơtho khan, pơtruh KHKT ăn nă ma, pơgloh la rim ŭnh hnam dơnuh sư tơjung pơm lơ̆m pơtăm 'long, kĭa rong sư chêp ăn thu 'yŏk kinh tê
Đơ̆ng rim tơdrong 'noh, ty lê ŭnh hnam dơnuh lơ̆m tơring sa hơdơĭ tơjul pơting adrĭng tơdrong ăn lêch
Đĕi alê̆, truh atŭch sơnăm 2019, ty lê ŭnh hnam dơnuh lơ̆m tơring sa Vinh Hao tơjul ară 41,27%, tơjul 5,74% pơting adrĭng kung ky
Sư pơm tơdrong ăn hôi viên đe adruh tơdăm đĕi uĕi jê̆ adrĭng rim nguôn jên ưu đai đơ̆ng kơpal sư tơgŭm pơjing kinh tê ŭnh hnam, jơnang anu yuô ơ̆u, Hŭn đoan Vinh Thanh jơh chu đông adrĭng Phong giao jĭt NHCSXH hŭn lơ̆m tơdrong 'yŏk uy thac weng pơjing anao kơtum amăn jên weng vĕi jên, adrĭng pơting lơkah sơre la loi 18 ty 500 triêu đông ăn 340 đe adruh tơdăm vĕi jên
Adrĭng 'noh, Hŭn đoan ară chu đông adrĭng rim nganh chưk năng pơnhroh rim lơ̆p pơtho khan pơtruh KHKT lơ̆m kĭa rong, pơtăm 'long
Lơ̆m jơnang truh, Hŭn đoan Vinh Thanh ling lang adrĭng rim kơ̆p, rim nganh pơm hơgĕi rim tơdrong jĭt vu, pơtho khan, tơgŭm đe adruh pơjing choh jang
Bĭ thôi jơră dêh tơdrong pơnhôm rim nguôn jên, dư an sư pơm tơdrong tơgŭm đe adruh pơjing kinh tê weng pôk xuôn tơdrong yăl arih
Pơgŏp tơdrong jơră dêh tơdrong tŭk bơngot dơnuh uĕi cham pơlĕi
Lơ̆m sơnăm anu yuô ơ̆u, Đang uy Công an hŭn Vinh Thanh jơh pơnhôm pơgơl pơm keh kong pơgloh tơdrong pơm ăn lêch weng jơh đat đĕi lư thu 'yŏk pơgloh
Tơdrong an ninh chinh tri – trât tư an toan sa hôi ling lang đĕi jư kơjăp weng alưng, Bĭ ơĭ sư lêch tơdrong pơgloh, rim tơdrong kơ ban hơdơĭ đat weng blung adrol glong pơnhroh
Sư tơmăn tơl tơdrong an ninh chinh tri – trât tư an toan sa hôi ling lang đĕi jư kơjăp alưng, sơnăm 2020, Đang uy Công an hŭn ăn lêch minh ksô tơdrong pơm pơgloh wă pơnhôm pơm
Ling lang pôk xuôn tơdrong băt, trach nhiêm đơ̆ng Đang uy, Chi uy, Chi bô, kang bô, đang viên lơ̆m tơdrong tơjung pơm Đang, quan triêt pơgloh rim Chi thi, Nghi quyêt, chương trinh, đê an, pơtho khan đơ̆ng kơ̆p uy kơ̆p kơpưng lơ̆m tơdrong tơjung pơm Đang, pơgloh la Nghi quyêt Trung ương 4, Trung ương 6 (khoa XII) weng Chi thi ksô 05 đơ̆ng Bô chinh tri
Pôk xuôn tơdrong pơgơl, tơdrong tơplah đơ̆ng tô chưk cơ sơ Đang, ling lang pơm tơdrong tơplih mă ro lơ̆m tơdrong thu 'yŏk đĕi tơdrong pơm đơ̆ng rim chi bô, pơm ăn tô chưk cơ sơ đang kơjăp dêh lơ̆m đĭ đăng lơ̆m chinh tri, nưih sơngưm weng pơlĕi pơgơl pơm hơgĕi tơdrong chinh tri
Ahrĕi, lơ̆m sa Vinh Hoa ơĭ 449 măng ŭnh hnam vĕi jên adrĭng pơting lơkah sơre loi 17 ty 200 triêu đông đơ̆ng lư nguôn chương trinh, dư an đơ̆ng NHCSXH in: vĕi jên ŭnh hnam dơnuh, xuât khơu lao đông, tơdrong pơm, tơgŭm pơm hnam ăn ŭnh hnam dơnuh, vĕi jên hŏk sinh sinh viên
Đơ̆ng nguôn jên vĕi ưu đai, nă ma jơh tơgŭm pơm choh jang
Yua 'noh, lơ̆m sa jơh 'boh lêch lư mô hinh in: kĭa rong nhŭng đeh, nhŭng asêch, yêr, ơda, rim mô hinh kinh tê tông hơp… chêp ăn nguôn thu khă alưng
Lơ̆m jơnang truh, sa Vinh Hoa ling lang pơm tơdrong sư rim tô chưk hôi, đoan thê uy thac vĕi jên
Thoi 'noh kơjung ngŏ hnhĕi nguôn jên weng pơtho khan ăn nă ma chă yuô nguôn jên vĕi trơ trŏ tơdrong; Adrĭng rim nganh chưk năng hŭn pơlĕi rim lơ̆p pơtho khan pôk xuôn kơ kach pơtăm 'long, kĭa rong ăn rim ŭnh hnam dơnuh
Đưng rŏng Têt nguyên đan truh ahrĕi, rim kơ̆p bô đoan lơ̆m tơring TP Quy Nhơn jơh krao akŏm đĕi 40 'long đao đơ̆ng rim ŭnh hnam
Ksô̆ đao anu đĕi chơ truh sa Vinh Sơn sư pơtăm
Tơdrong ngŏ hnhĕi, tơme rong đĕi Tinh đoan hơp đông adrĭng Cty TNHH Lâm nghiêp Krông Bung weng sa đoan Vinh Sơn pơm
Adrol 'noh, măng têt nguyên đan 2019, rim kơ̆p bô Đoan lơ̆m tơring TP Quy Nhơn kung jơh krao akŏm weng pơtăm đĕi 90 'long đao dơnŏ sa Vinh Sơn
Ahrĕi ksô 'long đao anu atung pơjing khă hơgĕi, măng Têt anu jơh lêch pơkao
'Long đao pơgloh trơ trŏ adrĭng jing teh weng plênh uĕi sa Vinh Sơn
Vươn pơkao đe adruh uĕi ơ̆u jơh pơm tơdrong kơdih, thê hiên nưih sơngưm đơ̆ng nă ma kung in tơdrong tri ân đơ̆ng đe adruh lơ̆m tinh sư pơtêp đuuôĭ rim mua xuân lơ̆m apung kach mang Vinh Sơn
'Năr 12.02 anao ơ̆u, Đang bô sa Vinh Thuân jơh pơlĕi keh kong Đai hôi măng mă IV, nhiêm ky 2020 – 2025
Sư sơruôih tơdrong pơtơp weng hok, tơmăn tơl keh kong chương trinh, glong pơnhroh jơnang sơnăm hok 2019 – 2020 boi pơgơl đơng Chu tich UBND tinh lơm Chi thi ksô 09 năr 22.4.2020 lơm tơdrong tơmăn tơl an toan ăn hok sinh, hok viên, sinh viên lơm tơring tinh jơnang năm hok piêu đơng rong jơnang pơdơĭ sư phong dơt jit Covid-19
'Năr 23.4.2020 Chu tich UBND hŭn jơh ăn lech văn ban pơtho khan Phong giao duc weng đao tao, Trung tâm giao duc nghê nghiêp – giao duc thương xuyên hŭn Vinh Thanh, Trương PTDTNT THCS&THPT Vinh Thanh; trương THPT Vinh Thanh adrĭng UBND rim Sa, thi trân pơlĕi ăn hok sinh, hok viên năm hok piêu đơng rong jơnang tam pơdơĭ sư phong dơt jit Covid-19
Boi noh, hok sinh THCS weng THPT, hok viên Trung tâm GDNN-GDTX hŭn Vinh Thanh năm hok piêu đơng năr 27.4.2020
Hok sinh tiêu hok weng đe hơ'yoh mâm non năm hok piêu đơng năr 04.5.2020
Sư tơmăn tơl ăn hok sinh, hok viên lơm rim cơ sơ giao duc lơm tơring hŭn năm hok piêu đơng rong jơnang tam pơdơĭ sư phong dơt jit Covid-19; UBND hŭn pơkă Phong giao duc weng đao tao; Phong y tê hŭn; Trung tâm y tê, Trung tâm GDNN-GDTX huyên Vinh Thanh; Trương PTDTNT THCS&THPT Vinh Thanh; trương THPT Vinh Thanh weng UBND rim Sa, thi trân wă ranh adrĭng pơm đông bô weng tơpă rim tơdrong tiêu đôc khư trung, vê sinh lơp hok, đô sư pơtơp adrol jơnang pơlĕi ăn hok sinh, hok viên năm hok piêu; Thoi noh, pơgĕi piêu dach tơdrong vê sinh trương, lơp đơng rong minh măng hok, năr hok
Tơmăn tơl trương, lơp uôil iêl, tơmăn tơl duh đak sach, sa phong anhao ti, sat khuân ti ranh ăn kang bô, bơngai pơtơp pơtho, hok sinh, hok viên lơm rim cơ sơ giao duc
Pơm gian cach lơm trương hok: lơp adrĭng lơp, bơngai pơtơp pơtho adrĭng bơngai pơtơp pơtho; bô tri dơnŏ uĕi alưng, hok sinh uĕi hlo bia pơgloh la 01 met; lech sơhmanh lơm lơp, năm sưt boi lơp, mi ba pơgloh bi đĕi tơmưt hnam trương sư 'yŏk hok sinh, hok viên
Bi pơlĕi pơ tơp thêm, bi pơlĕi ban tru, bi pơlĕi chao cơ, sinh hoat ngoai khoa, bi pơlĕi hop đĭ đăng hôi đông bơngai pơtơp pơtho
Rim tơdrong giao duc chi đĕi pơm uĕi rim lơp hok
Đi đăng kang bô, bơngai pơtơp pơtho, nhân viên, hok sinh, hok viên phai hlôch khâu trang lơm jơnang ơĭ măt lơm trương, lơp; đĕi đo thân nhiêt adrol jơnang tơmưt trương, lơp
Ngo hnhĕi kơjăp hok sinh, hok viên đơng apung jit sưt tơring hŭn; boh tơtam weng pơtho khan ăn kơ kuan y tê lơm trương hơp nghi ngơ, trương hơp ơĭ dâu hiêu jĭ sư phong dơt tơdrong apoh jit jĭ
Dach pơtho khan, giao duc, pơkă hok sinh, hok viên tơpă pơm rim tơdrong phong dơt jit Covid-19; bi pơnhôm lư bơngai, chi lech hnam lơm rim tơdrong tơpă kơ wă, anhao ti dach, hlôch khâu trang jơnang năm truh trương weng dơnŏ công công, kơjung kơdih jư vĕi jăng pran sư pơgop tơdrong pơm tơjul tơdrong apoh đơng jit jĭ
Phong giao duc weng đao tao, Phong y tê; Trung tâm y tê hŭn weng UBND rim Sa, thi trân wă kơjung adrĭng dach pơlĕi ngo hnhĕi tơdrong pơm rim tơdrong phong dơt jit Covid-19 dơnŏ rim cơ sơ giao duc; tơpă xư ly weng ngo hnhĕi, pơtho khan xư ly adrĭng rim trương hơp bi pơm hơgĕi weng duh rim tơdrong pơgơl
Hương ưng bơl krao đĭ đăng nă ma adrĭng pơm ung hô phong dơt jit Covid-19 đơng UB Trung ương MTTQVN
Lơm jơnang đơng năr 01 truh năr 20.4.2020, UBMTTQVN hŭn Vinh Thanh jơh krao tơdrong adrĭng pơm ung hô đơng rim kơ kuan, đơn vi, doanh nghiêp, kơdih ơkơu lơm weng ơgah hŭn adrĭng pơm ung hô phong dơt jit Covid-19 adrĭng tơdrong ung hô đơng jên thoi tơgum đô phong dơt jit
Qua 20 năr phat đông, UBMTTQVN hŭn jơh tiêp 'yŏk loi 87,7 triêu đông weng 20 chai anhao ti sat khuân
Đĕi alê̆ đĭ đăng ksô jên ung hô đĕi chuyên ăn Khul pơgơl phong dơt jit Covid-19 hŭn Vinh Thanh sư pơm tơdrong phong dơt jit lơm tơring
Boi noh, UBMTTQVN hŭn jơh pơlĕi pơjao măng mă minh ăn Khul pơgơl phong dơt jit Covid-19 hŭn adrĭng ksô jên 41,7 triêu đông
Sư ơĭ piêu nguôn lưc ăn tơdrong phong dơt jit Covid-19, jơnang truh, UBMTTQVN hŭn Vinh Thanh ling lang krao rim kơ kuan, đơn vi, doanh nghiêp, rim hnam hao tâm ling lang ung hô adrĭng ti pơgop adrĭng cham pơlĕi lơm tơdrong gơn weng jơră tuk jit jĭ Covid-19, jư vĕi jăng pran ăn nă ma lơm tơring
Đơng kơl sơnăm truh ahrĕi, UBND sa Vinh Sơn jơh pơm 02 glong pơnhroh năm ngo hnhĕi, truy quet bri weng adrĭng pơm trưk uĕi rim chôt đơng rim đơn vi chu bri; adrĭng Hat kiêm lâm hŭn, rim đơn vi chu bri pơlĕi 22 măng năm ngo hnhĕi, truy quet jư vĕi bri
Qua noh jơh boh weng pơm biên ban 02 vu, tam jư 01 xe ô tô; 2,229m3 long giôi nhom III; 1,449m3 long Cho chi nhom III
Minh kơpah, sa ară adrĭng rim kơ kuan chuyên môn pơlĕi 12 măng nă ngo hnhĕi, kiêm soat lâm san lơm rim tuyên trong K3, K1, Hô B, K8, Đak xung
Thoi noh, pơlĕi 03 măng pơtho khan tơdrong jư vĕi bri, phong dơt unh sa bri dơnŏ thôn K2, K3, K4. Thu 'yŏk ơĭ 245 măng nă ma adrĭng pơm
'Năr 21.4, Trung tâm khuyên nông tinh pơnhroh mô hinh rong ka rô kơl vuông thương phâm dơnŏ unh hnam bok Pham Xuân Quang uĕi thôn Tiên An, sa Vinh Hoa
Lơm ơu, nă ma adrĭng pơm mô hinh đĕi tơgum 15 ơbơu hlak ka adrêch weng đô sa
Anu la mô hinh rong ka rô kơl vuông đĕi Trung tâm khuyên nông tinh pơnhroh rong pơtơm uĕi Vinh Thanh
Nă ma adrĭng pơm đĕi tơgum 70% ka adrêch weng đô sa
Sư tơgum ăn nă ma rôp kơjăp kơ kach rong ka rô kơl vuông, Trung tâm khuyên nông tinh jơh pơlĕi pơtho khan ăn unh hnam adrĭng pơm mô hinh weng 10 unh hnam ơgah mô hinh uĕi sa Vinh Hoa
Tơdrong pơnhroh mô hinh rong ka rô kơl vuông dơnŏ hŭn Vinh Thanh sư đa dang hoa đôi tương rong thuy san đak 'ngam, chă yuô ơĭ thu 'yŏk au, bau jơh ơĭ lơm cham pơlĕi, pơgop tơdrong pơm kljung thu 'yŏk, pôk xuôn tơdrong yălo arih đơng nă ma kon tơring
Qua 10 sơnăm pơm chương trinh muc tiêu kơpal the đak tơjung pơm cham pơlĕi anao, trong măt cham pơlĕi sa Vinh Kim jơh ơĭ tơdrong tơplih pơjăng, cơ sơ ha tâng, canh quang môi trương đĕi cai thiên mă ro kung in tơdrong yăl arih weng nưih sơngưm đơng nă ma cham pơlĕi năr kang đĕi pôk xuôn, pơgop tơdrong pơm đông lưc ăn pơjing kinh tê sa hôi đơng cham pơlĕi
Tơdrong chih đơng rong ơu pơtho khan truh lư thu 'yŏk đơng chương trinh tơjung pơm cham pơlĕi anao uĕi sa Vinh Kim
Vinh Kim la minh lơm rim sa hrat tơnap pơgloh đơng hŭn Vinh Thanh, tơdrong yăl arih đơng nă ma ară tơjrưm lư hrat tơnap, loi 90% nă ma yăl arih đơng nghê nông
Adring tơdrong pran đơng khul pơgơl cham pơlĕi adrĭng tơdrong adrĭng ti pơgop jăng pran đơng nă ma, trong măt cham pơlĕi ahrĕi bi thôi tơplih, trong năm cham pơlĕi đĕi bê tông hoa, tram y tê, trương hok đĕi pôk xuôn alưng liêm, tơdrong yăl arih đơng nă ma ơĭ lư tơdrong tơplih
Ơĭ đĕi in ahrĕi la yua đơng pơtơm, Đang uy, UBND sa jơh pơnhôm pơnhroh pơm rim tơdrong lơm chương trinh muc tiêu kơpal the đak tơjung pơm cham pơlĕi anao
Sư đat thu 'yŏk lơm jơnang tơjung pơm cham pơlĕi anao, khul pơgơl sa Vinh Kim jơh băt mă ro, wă ranh pơm keh kong rim tơdrong thi phai pôk xuôn mưk yăl arih đơng nă ma, pôk xuôn trinh đô ưng dung KHCN tơmưt choh jang, adrol pơgloh la phai pơnhôm tơgum rim tơdrong sư nă ma choh jang chep ăn thu 'yŏk hơgĕi pơgloh, đơng noh pôk xuôn thu 'yŏk alưng tơdrong yăl arih
Boi bok Đinh KHư, Pho chu tich UBND sa Vinh Kim ăn alê: Adring nưih sơngưm đơng đĭ đăng bô măy chinh tri weng tơdrongadrĭng wă đơng nă ma lơm sa trong pơtơm chep ăn thu 'yŏk pơjăng, pơm đĕi trong glong tơjroh pơm tơpă đơng đĭ đăng nă ma kon tơring lơm tơjung pơm cham pơlĕi anao
Nă ma băt weng đông thuân adrĭng kơpal adrĭng ti pơm, pơgop tơdrong pơm trong măt cham pơlĕi năr kang alưng liêm
Qua jơnang pơm chương trinh muc tiêu kơpal the đak tơjung pơm cham pơlĕi anao, truh ahrĕi, rim tiêu chi keh kong đơng sa jơh đĕi công nhân in: Tiêu chi 1 lơm quy hoach, tiêu chi 3 lơm thuy lơĭ, tiêu chi 4 lơm điên, tiêu chi 8 lơm bưu điên, tiêu chi 15 lơm y tê, tiêu chi 19 lơm an ninh trât tư sa hôi
Thu 'yŏk đat đĕi truh ahrĕi la yua tơdrong đông thuân đơng nă ma lơm Sa, tơdrong sang tao lơm tơdrong pơtho khan jơru să lơm lơĭ ich ăn nă ma đơng chương trinh tơjung pơm cham pơlĕi chep ăn
Đơng noh pơm đĕi tơdrong đông tinh adrĭng pơm đơng nă ma
Mă lĕi, la sa apung kông pơgloh hrat tơnap kơna jơnang pơnhroh pơm chương trinh muc tiêu kơpal the đak tơjung pơm cham pơlĕi anao uĕi sa Vinh Kim kung tơjrưm bi bia hrat tơnap
Thoi jơh ơĭ lư pran lơm pơjing choh jang, tơjul dơnuh weng an sinh sa hôi, mălĕi truh ahrĕi, sa Vinh Kim ară đim đat đĕi tiêu chi lơm thu nhâp weng tiêu chi unh hnam dơnuh; thu 'yŏk tinh jơnum kơl bơngai đơng nă ma ară đim truh 12 triêu đông
Bi thôi tăp dal adrĭng tơdrong kho lơm thu nhâp, unh hnam dơnuh, tiêu chi môi trương kung atung la tơdrong kho dơng adrĭng khhul pơgơl sa Vinh Kim
Tơdrong bi duh đak sinh hoat, tơdrong băt jư vĕi vê sinh môi trương đơng nă ma ară kơđeh
Adring sa pơgloh hrat tơnap in Vinh Kim, sư keh kong rim tiêu chi ară bđơng chương trinh muc tiêu kơpal the đak tơjung pơm cham pơlĕi anao la minh qua trinh
Minh kơpah tơdrong pơjăng, pran đơng khul pơgơl cham pơlĕi weng nă ma, sa Vinh Kim wă pơgloh tơdrong ngo hnhĕi tơgum loi piêu đơng rim kơp, rim nganh weng rim dư an sư keh kong lô trinh tơjung pơm cham pơlĕi anao boi glong pơnhroh ăn lech
Lơm tơdrong pơm lơm jơnang truh, sa Vinh Kim pơnhôm kơjung đa dang hoa rim trong glong, pơtho khan lơm tơdrong tơjung pơm cham pơlĕi anao sư nă ma băt weng hương ưng, pôk tơdrong thu 'yŏk đĕi rim chi tiêu đat đĕi, pơđam bơl đon adrĭng rim nganh chưk năng kơp kơpưng sư ơĭ tơdrong tơgum sư chep ăn thu 'yŏk ăn choh jang nông nghiêp; tơgum pơm rim mô hinh pơjing choh jang nông nghiêp sư pơtruh rim KHKT ăn nă ma; tơgum trong lech ăn rim loai nông san uĕi cham pơlĕi pơgơp tơdrong pôk xuôn thu 'yŏk ăn nă ma
Đơng rim thu 'yŏk đat đĕi, adrĭng glong pơnhroh weng lô trinh tơjung pơm cham pơlĕi anao lơm rim sơnăm piêu, pơgloh la đĕi tơdrong adrĭng đơng đĭ đăng hê thông chinh tri weng kon tơring, sa Vinh Kim ling lang keh kong lư chi tiêu, tiêu chi tơjung pơm cham pơlĕi anao
