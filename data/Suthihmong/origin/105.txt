Dăm Xem Treng
Hơ 'nhuih dang dê̆ ơ tŭng hum
'Myo 'myo kơ jơ̆ng yah kuăn
Pơ đĕch lŭh kơ dơ̆n truh tơ h'nam,
Dăm Xem Treng truh tơ h'nam
Ê lah, h'ơ̆h 'bê̆
Bya Kơ Tơp jơ̆h hơ yiơ̆ch hlak
Lik luk, lik luk oĕi hăn jê̆ ŭnh
'Bŏh lĕi,
Pơk Xem Treng iung wư̆n:
- Oaih lăh, kon ba tơ nhơ 'nơŭ?
'Blên kơ mĕt Bya Kơ Tơp
'Driêh 'ma, 'driêh nghiêu
Hnhĕi hăn tơ 'nŭh gŏ bĭ 'boh
Ngŏ năng hăn kơ chŏ ŭnh bĭ 'bŏh
Ngă kơ pư̆ng chơ drang ŭnh
Hngeŏ 'bar tŏ kon Xem
Minh tŏ kon Xem Joong
Mĭnh tŏ kon Xem Chrao
Xŏk đim đĕi
Ară ơronh 'bar tơ̆ ơ kơ̆u gôh gôh
Hmĕu lơ mek, 'lơ̆p 'lang dang ĕi
Đet nĕu rĕu, đet rĕu rĕu lơ ngoh...
