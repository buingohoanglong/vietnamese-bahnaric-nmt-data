Mĕt chơ pă wĕh wôh
Dang xem lơ ôh, gô bơ drăn.
Đơ̆ng rŏng 'noh mĭnh ơ yơ̆k
Kơ mrơ̆p đunh mĭnh bơ nuôi
Dăm Joong mah 'nao iung khan:
- Ăh yă Xŏk Iêr pă 'ngŏn kơ yư̆ng,
Xu luôch jơ̆h in bĭ tiêh đĭh
Xơ̆u a rĭh jơ̆h pă tiêh bơ ngai
Xơ̆u wă pĭnh yă:
Jing kon bơ ngai, a rĭh pơm yư̆ng thoi ĕi.
Dăm Joong mĕt tơ mrŭng tơ mrŭng
Hnhĕi găh ti, găh xŭng
Đơ̆ng rŏng 'nôh Dăm khan piêu:
- Ăh yă, xơ̆u wă yă pơ driêu ăn a rŏ
Anĭh xơ̆u mơ̆t lĭch
Anĭh xơ̆u bĭch pơ dô̆ chô̆ a pong
Trong kiêk, trong yang hyang ơ hơ̆u...
Yă Xŏk Iêr năm tơ kan jê̆ Dăm Joong
Tơ 'mư̆n năm, tơ mư̆n hnhĕi Dăm Joong
Tơ 'mư̆n năm, tơ mư̆n chơng ngŏ arŏ Xem Joong
Arŏ Xem Joong yă kơ 'mĭn lơ̆m klak
Mơ choach Xem Joong yă 'nguôn lơ̆n a kơ̆u
