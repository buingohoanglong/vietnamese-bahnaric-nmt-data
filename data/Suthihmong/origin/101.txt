Ka chơ liêng kruh hơ hiao...
Grông tơ tŏ nhŭng grŏh
Wơk Xem Treng iung axai năng:
Chuơk wĭp, chuơk wĭp ka polong luôn xa
Tơ bŏk 'năr dư̆ng pư̆ng kơ par
Tŏ mơ nhal im krong
Tŏ a nhong rim groi
Hyŏng hyoi, hyŏng hyoi
Xem Treng xưt tơ h'nam
Hŭk ka jrŭh 'bĕnh kơ đŏng
Pơ brŏng ŭnh h'nam juơ joang.
Ê... lah...
Ngŏ năng kơ dyŏng ba
A tŭng chĕp klak
Oĕi dach dơ̆m h'nam
Plên tơ plên ti, plên tơ piên xŭng
Bĭ lê̆ jơ̆h dôm xơ hnăm 'nơŭ
Jơ̆h dang ĕi dach...
Ê... lah...
'Nhŏng Dăm Xem Treng oĕi tơ h'nam gŏ xŭng
A wit, a wit pơm mơ 'nơŭ, pơm ma to
Chă pơm ŭnh, pơm tak, chă xăng, chă gŏ
Wă iung ơ̆p Kơ tam 'nhŭ mă mrach
