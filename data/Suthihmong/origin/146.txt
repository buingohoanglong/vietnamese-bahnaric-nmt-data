Yă tơ kan năm tai jê̆, tai jê̆ Dăm Joong
Khĭp trŭh a nô̆ Dăm Joong
Pơk yă Xŏk Iêr khan:
- Arŏ Xem Joong 'nơ̆u yă bĭ ăn Dăm Joong
Yă wĕi rong 'ngŏn lơ̆m a kơ̆u...
Kơ tơ̆ng yă Xŏk Iêr khan lĕi
Dăm Joong pă kơ nghĭu trăp kơ kơ̆r
'Bơ̆r 'nơ̆u kơnh bĭ lê̆ hăn trŏ
Đon dŏ 'nơ̆u kơnh bĭ lê̆ hăn tam
Tơ kan đơ̆ng rŏng 'nŏh kơnh lơ như
Pơ dư đĕch, păng a drin bơ̆r khan
Đunh đơ̆h, đunh đăng Dăm Joong 'nao khan:
- Ăh yă xok iĕr
Yă măh bĭ ăn a rŏ ĭnh 'nŏh
Xơ̆u bĭ lê̆ xư̆ mŭh mĕt hăn như
Bu mănh bĭ lê̆
Xơ̆u 'nơ̆u bĭ nin xem đŏk
Xơu 'nơ̆u bĭ nin atŏk xem hoa
Tơ ja xĭm bu in bĭ jĕi
Oĕi xĭm bu kơnh jơ̆h in bĭ hrư̆ng
Dư̆ng xĭm bu kơnh jơ̆h in bĭ 'man
Tơ kan tơ như jơh in đim 'boh
