Ăn đak lư khŏt, lư tơ 'lôp
Đe kră tưu tra, 'ma pơ đam
Dăm Joong, 'bơ̆r tơ ja lơ lĕk
Tơ kan 'bơ̆r dĕk lơ hlanh
Đơ̆ng rong đunh, pơk Xem Ðum khan:
- Chơ bŏ nhơn wă bơ̆u ai yang
Chơ bŏ nhơn wă wang ai bu
Tơ ru vă pơm 'nhŏng, pơm ŏh
Pơm mŏh, pơm koan kon pơ lĕi
Nhơn oĕi wă lê̆ Dăm đơng như
Pơk Dăm Joong khan:
- Ĭnh 'nao a lê̆, tơ jê̆ ang
Xem Đum, Xem Treng
Đơ̆ng mĭnh 'nơ̆u mĭ wă
Đơ̆ng mĭnh 'nơ̆u 'bă pơ jing
Mă lĕi ĭnh wă pĭnh mơ glŏh tơ 'bŏh nhên
Xem Treng, đơ̆ng, đơ̆ng rŏng xơ̆
Tam đĕi kơ dyong kon.
Pơk Xem Treng iung khan:
- Ăh, pă 'ngŏn kơ yư̆ng Dăm Joong
Ĭnh jơ̆h đĕi mĭnh 'nơ̆u kơ dyŏng
Ơ tăk mĕt hơ: Bya Kơ Tơp
