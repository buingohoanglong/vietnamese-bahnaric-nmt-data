Jing jê̆ tơ 'mo kơ đŭp tơ̆ kŭ yang
Tơ pơ̆h 'măng kơ đang bĭ wơ̆
Tơ pơ̆h xơ năm grơ̆ bĭ đĕi.
Đơng rŏng nŏh bre khêl đao :
Hrĕng tơ hoĕng xư̆t tơ Dăm Joong
Đe 'nhŏng ŏh Xem Đum yă yai kai koan
Hưch hanh bĭ lê̆ dang như
'Boh bre kkêl đao tơ blah, tơ hwŏng
Tơ xrang, kŏh tơ 'beh keh mơng koan
Tơ kan 'bet Xem Yang Klang Dư̆ng
Jơ̆h in thô̆ bĭ hlai
Jơ̆h in ai wă tuôch
'Năm lôch răm hyam yok
Jơ̆h in wă jê̆...
Pơk đơ̆ng rŏng nŏh Dăm Joong iung khan:
- Hlơ̆u klang Dư̆ng măh Lôch
'Mi pru bơ̆n ngŏ xơ hngơ̆m yang
'Nar phang bơ̆n ngŏ xơ hngơ̆m tĕh plănh
A tănh 'nơ̆u Xem Yang Klang Dư̆ng
Oĕi bĭ krư̆ng, dư̆ng bĭ gĕi
A hrĕi ơ̆u ĭnh 'bok thoi ơ̆u:
Mă mĭnh
