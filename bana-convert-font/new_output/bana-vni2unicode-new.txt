HĐND huyên Vinh Thanh khai mac măng hop măng mă 10 HĐND huyên khoa XI nhiêm ky 2016 – 2021
UB Hôi LHTN huyên Vinh Thanh pơlok Đai hôi đai biêu Hôi LHTN Viêt Nam huyên Vinh Thanh măng mă VIII, nhiêm ky 2019 – 2024
Pơgơl Huyên uy, HĐND, UBND dâng hương weng sư vong hoa viêng mô rim anh hung liêt si dơnŏ Nghia trang liet si hoi ky niêm 72 sơnăm năr TBLS
Trung tâm giao duc thương xuyên huyên Vinh Thanh pơlok lơp kai dang pơt ơp nghê pơtăm weng nhân adrêch mơu ăn nă ma kon pơlei
Tơdrong tome rong tơjung pơm hnam oei ăn bơngai ơĭ kông adring teh đak lơm tơring huyên
Lơm 02 năr 25 – 26/7, dơnŏ Hôi trương Trung tâm bôi dương chinh tri huyên, HĐND huyên Vinh Thanh jơh pơlok khai mac măng hop măng mă 10 HĐND huyên khoa XI, nhiêm ky 2016 – 2021
Truh adrung măng hop ơĭ đ/c Hô Xuân Anh – Tinh uy viên – Bi thư Huyên uy, rim đ/c thương trưc Huyên uy, HĐND, UBND, UBMTTQVN huyên, pơgơl rim kơ kuan, ban nganh, đoan thê lơm huyên adring đai biêu HĐND huyên khoa XI
Thay măt thương trưk HĐND huyên, Chu tich HĐND huyên Đinh ĐRin pơđam bơl khai mac măng hop
Diên văn khan mă ro: Măng hop măng mă 10, HĐND huyên khoa XI pơlok lơm tơdrong kinh tê xa hôi lơm tơring huyên ling lang kjung weng pơjing, wă đi rim chi tiêu hơdơi kjung pơting adring kung ky
Mălei, minh kơpah rim tơdrong đat đei, kinh tê lơm tơring huyên kung tơjrưm bi bia hrat tơnap yua jit tan hung Châu Phi, jit grun lech pham, plenh to phang đunh, gia ca đơng minh ksô đô nông nghiêp kjung mălei tơdrong thu yok đei tơjul yua hiong mua, nguyên liêu ăn choh jang kông nghiêp đơng minh ksô nganh ară han chê, tơdrong tơgal the pơm glăi đim đei tơgum kơjăp pơm anh hương truh tơdrong pơjing kinh tê xa hôi đơng cham pơlei
Tơdrong pơloh lơm 06 khei kơl sơnăm 2019 thoi ară tơjrưm lư hrat tơnap yua anh hương đơng plenh weng tơdrong hrat tơnap adring đơng kinh tê the đak, mălei adring tơdrong pơlgơl đơng Huyên uy, UBND huyên kơna tơdrong kinh tê xa hôi lơm tơring ling lang pơjing hơgei
UBND huyên jơh pơnhroh pơm ơĭ thu yok rim tơdrong kinh tê xa hôi mă Nghi kuyêt măng hop HĐND huyên khoa XI ăn lech
Bao cao yua Pho chu tich UBND huyên Bui Tân Thanh pơtho khan dơnŏ măng hop khan mă ro
Lơm 06 khei kơl sơnăm, thoi yua ară tơjrưm lư hrat tơnap, mưlei adring nưih sơnagưm dêh lơm pơgơl đơng Huyên uy, UBND huyên, tơdrong ngo hnhei kơjăp đơng HĐND huyên adring tơdrong pran đơng rim nganh, cham pơlei, doanh nghiêp weng kon tơring lơm huyên kơna tơdrong kinh tê xa hôi 06 khei kơl sơnăm 2019 ling lang ơĭ tơdrong kjung khă
Lơm 06 khei kơl sơnăm 2019, kinh tê xa hôi lơm tơring huyên Vinh Thanh ling lang kjung kơjăp, pơting giă tri choh jang ươc pơm 928,4 ty đông, đat 51,5% glong pơnhroh, kjung 14,4% pơting adring kung ky; lơm noh choh jang nông, lâm nghiêp, thuy san kjung 8,2%; kông nghiêp – tiêu thu kông nghiêp kjung 28,9%; thương mai jit vu kjung 19,6%. Văn hoa xa hôi, cai cach hanh chinh weng phong dơt tham nhung, lang phi ling lang ơĭ lư tơplih pơjăng, tơdrong yăl arih đơng nă ma kon tơring rim tơdrong đei along weng pôk xuôn
Chinh tri, xa hôi along, quôc phong, an ninh weng trât tư an toan xa hôi đei jư kơjăp
Ksơ năr 22/7, Hôi LHTNVN huyên Vinh Thanh pơlok Đai hôi đai biêu măng mă VIII, nhiêm ky 2019 – 2024
Truh adring Đai hôi ơĭ đ/c Hô Xuân Anh – Tinh uy viên – Bi thư Huyên uy; Nhong Lương Đinh Tiên – Chu tich Hôi LHTNVN tinh; đ/c Đinh ĐRin, Pho bi thư thương trưc Huyên uy, Chủ tich HĐND huyên, đ/c Lê Văn Đâu – Chu tich UBND huyên weng pơgloh la tơdrong ơĭ măt đơng 120 đai biêu chinh thưc đai diên ăn 5.195 đe adruh tơdăm lơm huyên
Lơm nhiêm ky anu yua ơu, tơdrong Hôi weng trong glong đe adruh tơdăm lơm tơring huyên đat đei lư thu yok pơgloh, pơgop tơmưt rim tơdrong thu yok đei đơng cham pơlei
Tơdrong tơjung pơm weng cung cô tô choc Hôi LHTN VN kơjăp ơĭ tơdrong pơjing đĭ đăng lơm quy mô weng tơdrong thu yok đei
Tơdrong pơlok rim tơdrong pơm đơng Hôi năr kang đa dang, nôi jung rim tơdrong jê adring tơdrong kơ wă đơng đe adruh tơdăm weng tơdrong thưc tiên oei cơ sơ
Tơdrong pơnhôm, đoan ket đe adruh tơdăm ơĭ tơplih, đa dang weng thu yok loi
Rim trong glong Hôi đei pơnhroh thu yok, pơm tơdrong hơgei ăn đe adruh tơdăm ren luyên, trai nghiêm, pơjinh nưih sơngưm xung kich, tinh nguyên, sang tao, adring pơjing kinh tê xa hôi weng jư vei the đak
Lư chương trinh, tơdrong pơm anao đei pơnhroh ơĭ tơdrong apoh să
Tơdrong giao duc, đinh hương ăn đe adruh tơdăm kua điên hinh tiên tiên, gương bơngai hơgei tơdrong pơm hơgei, kơdih ơkơu pơkloh đei kjungn
Lư tơdrong anao, pơgloh lơm đe adruh tơdăm đei boh, bơne, pơgop tơdrong pơm hinh anh along liêm lơp lơp đe adruh tơdăm anao
Đai hôi LHTN VN huyên Vinh Thanh jơh hiêp thương, thông nhât danh sach 23 đe adruh tơdăm tham gia Uy ban Hôi măng mă VIII, nhiêm ky 2019 – 2024; mai Đinh Thị Thươn jư choc vu Chu tich Hôi LHTN VN huyên
Ksơ năr 26/7, pơgơl Huyên uy, UBND, UBMTTQVN huyên weng đai diên rim ban, nganh, rim cham pơlei weng kon tơring rim xa, thi trân lơm huyên jơh truh dâng hương weng sư vong hoa viêng mô rim anh hung liêt si dơnŏ Nghia trang liêt six a Vinh Quang weng xa Vinh Hao thoi ky niêm 72 sơnăm năr thương binh liêt si
Dơ nŏ lê viêng, rim đai biêu jơh sư rim phut măc niêm sư bay to nưih sơngưm tri ân pơgloh adring rim anh hung liêt si jơh hi sinh yua tơdrong tơplah tơgum nă ma kon tơring, thông nhât the đak
Đơng rong măng pơm rim tơdrong thăp hương weng dâng hoa dơnŏ tương đai chinh, rim đai biêu jơh name thăp hương rim phân mô liêt si lơm nghia trang
Thoi ky niêm 72 sơnăm năr thương binh liêt si 27/7, bơghê năr 24/7, đ/c Nguyên Thi Phong Vu, Uy viên ban thương vu Tinh uy, Trương khul dân vân tinh uy, Chu tich UBMTTQVN tinh jơh truh tơmang weng ăn 10 suât qua, minh suât qua 01 triêu đông ăn bơngai ơĭ kông adring kach mang lơm tơring huyên Vinh Thanh
Adring name ơĭ đ/c Hô Xuân Anh, Tinh uy viên, Bi thư Huyên uy Vinh Thanh
Truh tơmang rim Mi Viêt Nam anh hung Nguyên Thi Bui 95 sơnăm, Tran Thi Lâp 88 sơnăm weng Mi Phan Thi Hưng 85 sơnăm, ahrĕi atung yăl arih dơnŏ thôn Tiên An, xa Vinh Hoa, đ/c Nguyên Thi Phong Vu jơh ân cân pơđam bơl, pinh tơdrong yăl arih đơng rim mi weng chuc rim mi yăl arih along, hơgei, pôk xuôn nưih sơngưm weng tơdrong kach mang sư đe adruh tơdăm pơm boi
Truh tơmang rim unh hnam ơĭ kông adring the đak lơm tơring huyên, đ/c jơh ân can pơđam bơl pinh tơdrong yăl arih đơng rim đ/c thương bênh binh weng chuc rim đ/c jư vei jăng pran, ling lang ơĭ lư tơdrong pơgop pơgloh sư tơjung pơm Đang bô, khul pgơl rim kơp năr kang uôil iêl kơjăp, thoi noh la nưih sơngưm pơgloh sư pơtho khan truyên thông kach mang ăn đe adruh tơdăm lơm tơdrong tơjung pơm weng jư vei the đak
Măng mă anu, đ/c kung pơkă kơp uy, khul pơgơl cham pơlei dach ngo hnhei truh tơdrong yăl arih đơng rim Mi Viêt Nam anh hung weng rim unh hnam ơĭ kông adring the đak lơm tơring huyên, tơgum kăn hơ along tơdrong yăl arih
Rim mi Viêt Nam anh hung; rim bơngai ơĭ kông adring the đak kung ơĭ pơđam bơl đon adrol tơdrong ngo hnhei đơng Đang, kơpal, khul pơgơl cham pơlei, pơkă jư kơjăp tơdrong kach mang đơng unh hnam, the đak, pơjăng krao akom kon mon hok tơp, pơm choh jang, pran kjung lơm tơdrong yăl arih
Thoi ky niêm 72 sơnăm năr TBLS 27/7, bơghê năr 26/7, đ/c Hô Xuân Anh, Tinh uy viên, Bi thư Huyên uy Vinh Thanh jơh truh tơmang weng ăn 05 suât qua ăn rim unh hnam ơĭ kông adring the đak ơĭ tơdrong hrat tơnap lơm tơring xa Vinh Thuân
Truh tơmang rim unh hnam ơĭ kông adring the đak lơm tơring huyên, đ/c jơh ân can pơđam bơl pinh tơdrong yăl arih đơng rim đ/c thương bênh binh weng chuc rim đ/c jư vei jăng pran, ling lang ơĭ lư tơdrong pơgop pơgloh sư tơjung pơm Đang bô, khul pgơl rim kơp năr kang uôil iêl kơjăp, thoi noh la nưih sơngưm pơgloh sư pơtho khan truyên thông kach mang ăn đe adruh tơdăm lơm tơdrong tơjung pơm weng jư vei the đak
Pơgơl Huyên uy kung kơ wă rim đ/c ling lang pơjing tơdrong kach mang, la dơnŏ gơnung nưih sơngưm ăn kon mon, jư vei tơdrong văn hoa kon kông
Măng mă anu, Bi thư Huyên uy Vinh Thanh Hô Xuân Anh kung pơkă kơp uy, khul pơgơl cham pơlei dach tơgum, ngo hnhei truh tơdrong yăl arih rim unh hnam ơĭ kông adring the đak lơm tơring xa, tơgum kăn hơ along tơdrong yăl arih
Boi Phong LĐTB&XH huyên Vinh Thanh, thoi ky niêm 72 sơnăm năr TBLS 27/7, huyên Vinh Thanh jơh tiêp yok 1.002 suât qua đơng Chu tich nươc ăn rim bơngai ơĭ kông adring the đak lơm tơring huyên
Lơm noh, ơĭ 11 suât kua 400 ơbơu, 991 suât 200 ơbơu. Pơting ksô jên pơm la 202 triêu đông
Măng mă anu, UBND tinh kung jơh ăn 10 suât kua, minh suât 01 triêu đông, UBND huyên kung jơh yok jên tăng 50 suât kua, minh suât 400 ơbơu ăn rim unh hnam ơĭ kông adring the đak, hrat tơnap lơm tơring huyên
Minh kơpah noh, thoi ky niêm năr TBLS 27/7, rim cham pơlei, rim hôi, đoan thê lơm huyên kung pơlok lư tơdrong in tơjrưm măt, tơmăng, tăng kua, tơgum ăn rim bơngai ơĭ kông adring the đak ơĭ tơdrong hrat tơnap lơm tơring huyên
Bơghê năr 23/7, Huyên đoan Vinh Thanh adring Hôi CCB huyên jơh name tơmăng weng ăn kua rim unh hnam nă ma ơĭ kông adring the đak lơm tơring xa Vinh Sơn thoi ky niêm 72 sơnăm năr TBLS 27/7
Lơm măng mă anu, Huyên đoan weng Hôi CCB huyên jơh name tơmăng weng ăn 06 suât qua, minh suât 300 ơbơu ăn rim unh hnam ơĭ kông adring the đak lơm tơring xa
Bơghê năr 20/7, dơnŏ Tram y tê xa Vinh Hoa, CLB thây thuôc adruh adring Trung tâm y tê huyên Vinh Thanh pơlok name tơmang, ăn kua weng tome rong jăgn pran ăn rim nă ma ơĭ kông adring the đak xa Vinh Hoa
Lơm ơu, rim đe y bac si jơh pơlok kham , chưa ji weng kơp bơgang ăn 107 măng nă ma la bơngai ơĭ kông adring the đak lơm tơring xa Vinh Hoa
Minh kơpah noh, khul name jang ară pơtho khan ăn nă ma cham pơlei kơ kach phong dơt jit ji, tơdrong jư vei nguôn đak
Kua noh, sư pơm hơgei tơdrong Đên ơn đap nghia et đak longue tơm thoi ky niêm 72 năr TBLS 27/7
Thoi noh pơm tơdrong ăn bơngai dơnuh đei oei jê adring rim jit vu y tê, pơgop tơdrong pơgloh lơm tơdrong tome rong nă ma cham pơlei, pôk xuôn tơdrong thu yok đei tơdrong yăl arih
Măng mă anu, Hôi CTĐ huyên kung ăn nă ma kon pơlei 01 thung mi tôm weng 01 lon sưa adring pơting jê 08 triêu đông
Bơghê năr 23/7, Trung tâm GDTX huyên Vinh Thanh pơlok khai giang lơp pơt ơp nghê ăn bơngai cham pơlei, Nghê pơtăm weng pơlok să adrêch mơu sơnăm 2019 ăn 70 đe adruh tơdăm xa Vinh sơn
Lơp pơ tơp nghê pơtăm weng pơlok să adrêch mơu sư tơgum ăn đe adruh tơdăm cham pơlei oei jê đei adring kơ kach pơm, ơĭ duh tơdrong chă yuô tơ mưt tơdrong yăl arih, pơgop tơdrong ơĭ tơdrong pơm, kjung thu yok along, plih tơdrong pơm, pơm trơ tro boi tơdrong đơng Đang weng kơpal
Đei ale, jơnang khao hok la 02 khei, rim đe adruh tơdăm hok lơp anu đei tơgum jên lơm jơnang hok nghê boi kuy dinh
Tơdrong pơjao khoan tome rong, jư vei bri lơm 06 khei kơl sơnăm lơm tơring huyên ling lang đei pơnhroh, Truh ahrĕi chđeh the bri jơh pơjao khoan la 25.853 ha, đat 100% glong pơnhroh
Tơdrong pôt khan rim văn ban pháp luât lơm ngo hnhei, jư vei brio eng phong dơt unh sa bri đei ngo hnhei, rim kơ kuan chưk năng jơh pơlok 12 măng pơtho khan, pơnhôm 808 măng ăn ma truh kơpăng
Minh kơpah noh, tơdrong ngo hnhei, kiêm soat weng gơn rim trương hơp pơm glăi Luât lâm nghiêp đei kjung, rim đơn vi jơh adring pơlok pơnhroh 280 măng name ngo hnhei, truy kuet rim apung bri pơgloh, tuyên jê adring weng rim tuyên trong năm, jơh boh đei 31 vu pơm glăi. Lơm noh phă bri 04 vu pơm hiong hiơt 0,327 ha bri; kai thac, tech bơdro chep chơ long glăi weng xe bi ơĭ chu 27 vu
Hat kiêm lâm huyên jơh pơm thu tuk jư 28,3m3 long rim loai, xư ly 36 vu, thu yok 26,9m3 long rim loai weng minh ksô xe, măy cưa
Ơ mih ma duch nă amem mơnat
Pơm hnam oei ăn bơngai ơĭ kông adring teh dak hrat tơnap lơm hnam oei atung đei rim kơp, rim nganh oei hŭn Vinh Thanh pơjăng pơm
Anu la tơdrong pơm ơĭ y nghia pơgloh adring tơdrong hiong hiơt đơng rim nă ma ơĭ kông adring teh đak
Tơdrong chih đơng rong ơu đơng Xuân Dung pơtho khan truh Tơdrong tơme rong tơjungn pơm hnam oei ăn rim nă ma ơĭ kông adring teh đak lơm tơring huyên
Krao mih ma duh nă adring kơpăng
Sưt kon pơlei đơng rong năr giai phong adring ty lê thương tât 61%, thương binh Nguyen Văn tương oei thôn Vinh Trường, xa Vinh Thinh, huyên Vinh Thah đei nă ma kon pơlei pơgop kông tơgum pơm hnam ken sư athu ami, to
Ahrĕi hnam jơh hư, đei kơpal tơgum 40 triêu đông, yă bok vei piêu sư pơm piêu hnam anao alưng liêm loi
Adring unh hnam bok Đinh Văn lương oei pơlei Kon Tơlok, xa Vinh Thinh thoi tơdrong ngo hnhei đơng Đang weng kơpal pơm bok tơpă hưch hanh
02 măng đei kơpal tơgum jên pơm hnam oei, loi bu piêu bok băt mă ro tơdrong ngo hnhei đơng Đang weng kơpal weng rim tô chưk xa hôi adring unh hnam ơĭ kông adring teh đak
Adring ksô jen 40 triêu đông adring ksô jên unh hnam, bok jơh pơm đei minh to hnam jê 100 triêu đông
Lư sơnăm anu yu ơu, Huyên Vinh Thanh dach ngo hnhei tơdrong yăl arih weng nưih sơngưm ăn nă ma ơĭ kông adring teh đak, pơgloh la pơm hgei kŭt đinh ksô 22 đơng thu tương kopwl teh đak
Truh ahrĕi jơh ơĭ 347 unh hnam ơĭ kông adring teh đak lơm tơring huyên đei tơgum pơm anao weng sưa chưa hnam oei, lơm noh ơĭ 142 unh hnam ơĭ kông adring tẹh đak la nă ma kon kông
Rim to hnam đei tơgum pơm hơdơi tơmăn tơl tiêu chuân. Chđeh teh chă yuô đơng 24m2 kjung
Ngo adring, tơdrong tơgum hnam oei ăn nă ma ơĭ kông adring teh đak lơm tơring huyên đei pơm tơmăn tơl, Rim nă ma đei tơgum hnam oei ơĭ dơnŏ oei pơgloh hưch hanh
Lui tơmưt tơdrong pơgơl đơng Đang weng kơpal. Lư unh hnam kjung pơm bơdrong, pơgop tơmưt tơdrong pơjing đơng cham pơlei
Adring tơdrong pran đơng đĭ đăng hê thông chinh tri đơng huyên truh cơ sơ weng tơdrong pơgop adring nă ma kon pơlei, tơdrong yăl arih đơng rim unh hnam ơĭ kông adring teh đak hrat tơnap lơm hnam oei lơm tơring huyên Vinh Thanh jơh wă đei alưng
Tơdrong tơgum hnam oei ăn nă ma ơĭ kông adring teh đak la minh lơm lư tơdrong an sinh xa hôi, ơĭ y nghia pơgloh boh đei tơdrong ngo hnhei đơng Đang, kơpal adring unh hnam ơĭ kông adring teh đak
Bơghê 'năr 28/7, UBND huyên Vinh Thanh pơlŏk Lê phat đông đĭ đăng nă ma pơtơ̆p klơi, phong dơt pŭk đak sơnăm 2019
Dư lê ơĭ đ/c Đinh Đrin, Phŏ 'bĭ thư thương trư̆k Huyên uy, Chu tich HĐND huyên; 'bŏk Huynh Đưc Bao, Phŏ chủ tich UBND huyên
Mămg phat đông ară pơnhôm lư kang bô, CNVC, lư̆k lương đe adruh tơdăm weng nă ma lơ̆m tơring huyên
Vinh Thanh la huyên apung kông, ơĭ lư 'bău, klŏng, đak krong, đak sơđiêng kơna tơdrong ơĭ lĕch pŭk đak la pơgloh
Pŭk đak bĭ pơm hiong hiơt bơngai mă ară sư̆ ăn lư tơdrong bĭ alưng ăn lư ŭnh hnam weng xa hôi
Lơ̆m huyên Vinh Thanh, tơdrong pŭk đak lơ̆m tơring huyên ară ơĭ 'boh weng wă in sơnăm mă như kung ơĭ bơngai luô̆ch yua pŭk đak, pơgloh la đe hơyoh
Dơnŏ măng phat đông, 'bŏk Huynh Đưc Bao, Phŏ chu tich UBND huyên pơkă rim kơ̆p uy đang, khul pơgơl, rim hôi, đoan thê, hnam trương, ŭnh hnam weng đĭ đăng xa hôi wă jơră dêh tơdrong pơtho khan sư̆ pôk xuôn tơdrong băt lơ̆m phong dơt pŭk đak, pơgloh la đe hơyoh
Pơtơ̆p klơi weng rim tơdrong băt, kơ kach phong dơt pŭk đak, ơĭ tơdrong jư vei, pơtho khan rim dơnŏ ơĭ klŏng, 'bău, jĭÊng đak, bê đak thoi rim dơnŏ ơĭ đak jơrŭ
Ăn rim tơdrong phong dơt pŭk đak tơmưt tơdrong pơtơ̆p lơ̆m hnam trương, pơgloh la pơnhroh să rim tơdrong pơtơ̆p klơi, kơ kach phong dơt pŭk đak
Sư̆ tơjul tơdrong pŭk đak, pơgloh la đe hơyoh pŭk đak, tơdrong pơtơ̆p klơi weng rim tơdrong băt, kơ kach phong dơt pŭk đak ăn đe hơyoh la tơdrong pơgloh
Anu la tơdrong pơm đơ̆ng rim kơ̆p, rim nganh, ŭnh hnam, hnam trương weng đĭ đăng xa hôi
Sư̆ pơgŏp tơdrong pơm môi trương an toan, khan bĭ adrĭng tơdrong pŭk đak lơ̆m tơring huyên
Đơ̆ng rŏng măng phat đông, lư̆k lương đe adruh tơdăm jơh pơlŏk lĕch kuân năm pơtho khan, diêu hanh lơ̆m rim tuyê̆n trong chĭnh lơ̆m huyên sư̆ hương ưng trong glong đĭ đăng nă ma pơtơ̆p klơi, phong dơt pŭk đak sơnăm 2019 lơ̆m tơring huyên
'Năr 31/7, UBMTTQVN huyên Vinh Thanh pơlŏk Hôi nghĭ sơ kêt tơdrong Măt trân 06 khĕi kơl sơnăm weng pơnhroh tơdrong pơm 06 khĕi atŭch sơnăm 2019
Lơ̆m 06 khĕi kơl sơnăm, MTTQVN rim kơ̆p lơ̆m huyên jơh ling lang tơplih anao tơdrong pơm, đa dang hoa rim tơdrong pơnhôm, tơjung pơm weng cung cô̆ khô̆i đai đoan kêt
Rim trong glong tơjroh amĕm teh đak, rim măng krao akŏm yua MTTQVN phat đông ling lang đei duy tri; UBMTTQVN huyên jơh adrĭng rim tô chư̆k thanh viên weng rim đoan thê pơtho khan, krao akŏm kon tơring pơm ơĭ thu 'yŏk rim trong glong tơjroh yua rim nganh, rim kơ̆p pơnhroh
Kon tơring dach đoan kêt tơjroh pơm choh jang, kjung pơm bơdrong, adrĭng ti pơm rim tơdrong tơjung pơm cham pơlei anao
Hương ư̆ng măng krao akŏm "Đĭ đăng nă ma đoan kêt tơjung pơm cham pơlei anao, đô thi alưng liêm" sơnăm 2019, lơ̆m huyên jơh ơĭ 9.467/9.467 ŭnh hnam đăng kyê ŭnh hnam văn hoa; 59/59 apung nă ma đăng kyê tơjung pơm apung nă ma văn hoa, đat 100%
Minh kơpah rim tơdrong đat đei, rim nă ma pơgơl kung pơđam 'bơl weng ăn lĕch rim tơdrong pơm lơ̆m jơnang truh in: MTTQVN đơ̆ng huyên truh cơ sơ ling lang pơjing rim tơdrong đat đei, pơjăng pơnhroh ơĭ thu 'yŏk rim tơdrong ăn lĕch lơ̆m rim khĕi atŭch sơnăm 2019
Pơjăng lơ̆m tơdrong pơjing chư̆k năng, nhiêm vŭ weng tơdrong đai diên ăn kuyên weng lơi iêch tơpă đơ̆ng kon tơring; jơră dêh pơm măng krao akŏm đĭ đăng nă ma đoan kêt tơjung pơm cham pơlei anao, đô thi alưng liêm; pơgơl pơlŏk rim tơdrong ky niêm 89 sơnăm 'năr truyên thô̆ng MTTQVN weng 'năr hôi đai đoan kêt đĭ đăng nă ma kon kông
Truh ahrĕi, pơting giă tri choh jang kông nghiêp – tiêu thu kông nghiêp lơ̆m tơring huyên Vinh Thanh ươc pơm 62,2 ty đông, đat 46,1% glong pơnhroh, kjung 28,9% pơting adrĭng kung ky
Minh ksô̆ đô kjung khă in dăm 'long kjung 19,2%, gach nung kjung 7,1%, jơ̆u thưc vât kjung 4,8%, giay dep rim loai kjung 50%, nông cu kjung 7,7%
Kŭm kông nghiêp Ta Suc pơnhôm 10 doanh nghiêp đăng kyê tơgŭm choh jang tĕch bơdro, lơ̆m 'noh ơĭ 06 doanh nghiêp pơm alưng
San lương điên ruôt tơmưt la 5.742.459 kWh, đat 47% glong pơnhroh, kjung 3% pơting adrĭng kung ky; san lương điên chă yuô 5.368.950 kWh, đat 49% glong pơnhroh, kjung 3%; ty lê hiong hiơt điên 6,5%; tơgŭm đak sinh hoat 272.240m3, đat 53% glong pơnhroh, kjung 5%
Giă tri choh jang thương mai jĭt vŭ ươc pơm 421 ty 480 triêu đông, đat 42.6% glong pơnhroh, kjung 19,6% pơting adrĭng kung ky
Ahrĕi, pơting chđeh teh rong ka lơ̆m tơring huyên khoang 82,6 ha, lơ̆m 'noh chđeh teh rong ka klĕnh klŏng Đinh Binh la 17.500m3, kjung 2.500m3 pơting adrĭng kung ky, lương adrê̆ch tơhnglăih rong 1,4 triêu hlak, mât đô 80 hlak/m3. Ka rong pơgloh la ka điêu hông, thac lac cươm, chơkanh lai
Nguôn adrê̆ch tơmăn tơl tơdrong thu 'yŏk đei, yăl arih hơgei adrĭng môi trương weng pơjing dêh, jĭt jĭ 'biêa ơĭ 'boh
Pơting san lương ka ươc pơm 486 tân, đat 59,3% glong pơnhroh, kjung5,7% pơting adrĭng kung ky, lơ̆m 'noh san lương khai thac 67 tân, san lương rong 419 tân
Thư̆k tê ăn 'boh, lơ̆m tơdrong nguôn ka kơdiêng yua bơngai rôp 'năr minh lư thoi tơdrong pơjing rong ka oei huyên Vinh Thanh atung đei ngŏ la nganh choh jang hang hoa ơĭ tơdrong đunh, tơgŭm nganh thuy san huyên Vinh Thanh pơjing alưng weng kơjăp
Đơ̆ng kơl sơnăm truh ahrĕi, UBND huyên pơgơl rim kơ kuan chư̆k năng jơră dêh tơdrong pơtruh KHKT, tơgŭm pơjing choh jang
Lơ̆m 06 khĕi kơl sơnăm 2019, rim nganh weng rim xa, thi trân ling lang pơnhroh pơm mô hinh tơmăn bal grông lơ̆m rim cham pơlei lơ̆m chđeh teh 261,7 ha, đat 92,5% glong pơnhroh
Pơnhroh pơm mô hinh nhân adrê̆ch kruôĭ cam lơ̆m tơring xa Vinh Thuân lơ̆m chđeh teh 0,2 ha, pơlŏk să mô hinh choh jang hla nhĕm an toan xa Vinh Sơn lơ̆m chđeh teh 1,92 ha; pơm mô hinh rong thư ka chep gion lơ̆m klĕnh klŏng Đinh Binh, mô hinh rong 'yĕr xa Vinh Kim weng mô hinh rong nơnung thương phâm xa Vinh Thinh
Pơm tơdrong lai tao tơpul lơmo, đơ̆ng kơl sơnăm truh ahrĕi, rim cham pơlei jơh phô̆i adrê̆ch thu tinh nhân tao 1.916 tŏ lơmo, đat 319,3% glong pơnhroh
'Boi UBND xa Vinh Sơn, jơnang anu yua ơ̆u, pơting chđeh teh 'long 'ba pơm lơ̆m tơring xa la 305 ha, kjung 8,2% pơting adrĭng kung ky
Lơ̆m 'noh chđeh teh 'ba vŭ Đông xuân 69 ha, đat 100% glong pơnhroh; vŭ He thu 174 ha, đat 96,1% glong pơnhroh; chđeh teh 'ba mil 62 ha, thu 'yŏk ươc pơm 23,5 ta/ha. Minh ksô̆ 'long pơtăm nai kung đei ăn tơmưt choh jang in long kumi 395 ha, 'bơi lơi 374 ha, keo 367 ha, cao su 40 ha, tơbăng kram, điên trŭk 05 ha, chanh dây 10 ha, măc ca 6,7 ha weng hla nhĕm rim loai 02 ha
Adrĭng tơdrong pơgơl hơgei tơdrong tơme rong 'long pơtăm, tơdrong kĭa rong lơ̆m tơring xa kung đei ngŏ hnhei alưng weng pơjing
Thŭ y xa jơh pơđam 'bơl đon ăn UBND xa ơĭ hla pơgơl pơtho khan rim thôn pơlŏk pơm rim tơdrong phong dơt jĭt jĭ xem rong weng phun bơgang tiêu đôc sat trung oei rim thôn
Jơh kiên toan khul pơgơl, tô phan ư̆ng ranh, tơjung pơm rim glong pơnhroh phong dơt jĭt tan nhŭng Châu Phi
Ahrĕi, pơting tơpul kapô, lơmo lơ̆m tơring xa ơĭ 1.943 tŏ; lơ̆m 'noh kapô 649 tŏ, tơjul 12,29% pơting adrĭng kung ky, tơpul lơmo 1.294 tŏ, kjung 25,26% pơting adrĭng kung ky; tơpul nhŭng 1.704 tŏ; tơpul 'yĕr, ơda 8.177 tŏ
Rim tơdrong tơgŭm pơjing kinh tê xa hôi apung kông, apung nă ma kon kông lơ̆m jơnang anu yua ơ̆u ling lang đei UBND huyên pơgơl rim nganh chưak năng pơnhroh pơm ơĭ thu 'yŏk
Pơm chương trinh 135 sơnăm 2019, truh ahrĕi huyên Vinh Thanh jơh asong nguôn jên tơgŭm cơ sơ ha tâng, pơjing choh jang 13 ty đông
Pơm Kŭ̆t đinh ksô̆ 2085 đơ̆ng Thu tương kơpal teh đak, UBND huyên jơh pơgơl pơnhroh ra soat, tơgŭm teh oei, teh choh jang, đak sinh hoat ăn ŭnh hnam nă ma kon kông dơnuh weng ŭnh hnam dơnuh oei xa, thôn pơgloh hrat tơnap; phê duyêt danh sach tơgŭm đak sinh hoat ăn 74 ŭnh hnam nă ma kon kông dơnuh, ŭnh hnam dơnuh yuôn adrĭng ksô̆ jên 111 triêu đông
Pơm nghi kuyê̆t ksô̆ 39 đơ̆ng Bô chinh tri, huyên jơh pơm danh sach kơ̆p 61 tân 'boh I ôt tơgŭm ăn 10.174 nă ma
Truh atŭch khĕi 07/2019, Chi nhanh NHCSXH huyên Vinh Thanh jơh tơgŭm ăn 1.189 ŭnh hnam nă ma kon kông vei jên adrĭng pơting ksô̆ jên 70 ty 136 triêu đông
Lơ̆m 'noh ơĭ 1.357 ŭnh hnam dơnuh, 'yŏk ty lê 87% ksô̆ ŭnh hnam dơnuh lơ̆m nă ma kon kông; ơĭ 143 ŭnh hnam jê̆ dơnuh, 'yŏk ty lê 76% ksô̆ ŭnh hnam jê̆ dơnuh lơ̆m nă ma kon kông
Yua đei pơtơ̆p kơ kach pơm kơna lư ŭnh hnam vei jên hơdơi pơm sa ơĭ thu 'yŏk
Kua 'noh tơgŭm ăn nă ma kon kông lơ̆m tơring huyên Vinh Thanh pôk xuôn tơdrong yăl arih, tơjul jĭ jăn weng kjung pơm bơdrong kơjăp
Adrĭng rim nganh chư̆k năng pơlŏk lư chương trinh pơtho khan pơtruh KHKT anao lơ̆m choh jang, kĭa rong ăn nă ma
Đơ̆ng kơl sơnăm truh ahrĕi, rim hôi, đoan thê lơ̆m tơring xa Vinh Thuân kung jơră dêh tơdrong pơtho khan, krao akŏm weng oei lĕch tơgŭm ăn nă ma vei jên đơ̆ng NHCSXH huyên sư̆ tơgŭm tơmưt choh jang, kĭa rong weng pơtăm 'long
'Boi 'noh, truh ahrĕi rim hôi đoan thê đơ̆ng xa in Hôi mai oh, Hôi nông dân jơh tơgŭm ăn 198 nă ma vei adrĭng ksô̆ jên loi 13 ty đông tơgŭm ăn pơjing choh jang
Tơdrong tơgŭm tơ tam rim nguôn jên ăn nă ma vei jơh pơgŏp tơdrong pơgloh lơ̆m tơdrong pơm ơĭ thu 'yŏk rim chương trinh tŭk bơngot dơnuh oei cham pơlei
Jơnang anu yua ơ̆u, thoi jơh pôk xuôn lư tơdrong phong dơt jĭt jĭ grŭn lĕch pham, mălĕi tơdrong jĭt jĭ ară atung ơĭ tơdrong kjung lơ̆m tơring huyên
Truh 'năr 30/7, lơ̆m huyên jơh ơĭ 158 trương hơp jĭ oei 7/9 xa, thi trân, lơ̆m 'noh lư pơgloh la thi trân Vinh Thanh adrĭng 107 bơngai ji
Adrol tơdrong jĭ grŭn lĕch pham kjung weng ơĭ tơdrong brư̆, Trung tâm y tê huyên anao ơĭ hla gưi rim hôi đoan thê huyên, rim xa, thi trân weng rim tram y tê cơ sơ pơkă kjung tơdrong phong dơt grŭn lĕch pham lơ̆m tơring huyên
Adrĭng nganh y tê adrĭng 'bet tĕk wĕk, pơlŏk phun bơgang 'bet sơhmĕch
Krao lư̆k lương adrĭng nganh y tê pơnhroh rim tơdrong phong dơt jĭt jĭ grŭn lĕch pham ơĭ thu 'yŏk, rim hôi đoan thê, rim xa, thi trân weng rim tram y tê pơm hơgei rim tơdrong phong dơt jĭt grŭn lĕch pham lơ̆m cham pơlei 'boi pơgơl đơ̆ng kơ̆p kơpưng, adrĭng tơdrong tơpă ngŏ hnhei năm truh pơm bĭ ơĭ jĭt grŭn lĕch pham lơ̆m tơring huyên
Thoi 'noh, adrĭng pơtho khan, krao akŏm pơm phong dơt jĭt jĭ grŭn lĕch pham truh rim ŭnh hnam sư̆ nă ma băt weng kơdih ngŏ hnhei, tŭk đô sư̆ tĕk wĕk, 'bet sơhmĕch, chă yuô rim tơdrong gơ̆n sơhmĕch căp weng pơjăng adrĭng phong dơt jĭt jĭ grŭn lĕch pham lơ̆m cham pơlei, pơtho khan nă ma kơ kach 'boh sruô̆ih tơdrong jĭ weng năm truh cơ sơ y tê jê̆ pơgloh sư̆ ăn kham weng điêu tri tơtam, bĭ kơdih điêu tri lơ̆m unh hnam hlău chăp truh tơdrong nguy hiêm weng ơĭ tơdrong pơm luô̆ch bơngai
Hương ư̆ng trong glong tơjung pơm cham pơlei anao, jơnang anu yua ơ̆u, Hôi LHPN xa Vinh Hao jơh pơlŏk pơnhroh lư trong glong tơjroh, pơtĕp rim tơdrong pơm adrĭng tơdrong pơm rim tiêu chiê tơjung pơm cham pơlei anao ma xa jơh ăn
Lĕch in trong glong "5 bĭ 3 uôl iêl", mô hinh "chơhlŭng rac lơ̆m ŭnh hnam" yua mai oh xa pơm jơh pơgŏp tơdrong sư̆ trong năm lơ̆m cham pơlei dach ksĕ – uôil iêl – alưng liêm
Kua 05 sơnăm pơm, truh ahrĕi ơĭ loi 500 mai oh đăng kyê adrĭng pơm trong glong "5 bi 3 uôl iêl"
Băt đei tơdrong pơgloh weng tơdrong jư vei môi trương adrĭng tơdrong pôk xuôn jăng pran, alưng tơdrong yăl arih, jơnang anu yua ơ̆u, Hôi mai oh xa Vinh Hao jơh pơlŏk pơnhroh pơm lư trong glong tơjroh, lơ̆m 'noh pơtĕp tơdrong pơm đơ̆ng hôi weng rim trong glong mai oh adrĭng tơdrong pơm rim tơdrong tơjung pơm cham pơlei anao
Pơgloh ơĭ mô hinh "chơhlŭng rac lơ̆m unh hnam" yua mai oh xa pơm jơh pơjing thu 'yŏk, pơm ăn môi trương ksĕ – uôl iêl – alưng liêm
Oei rim thôn, tuy theo tơdrong đơ̆ng nă ma ma pơjing anao rim mô hinh CLB nai in: CLB ksĕ – uôl iêl – alưng liêm; CLB amăn tơgŭm mai oh dơnuh; CLB bĭ đeh kon mă pêng, mô hinh "Đoan trong mai oh kơdih ngŏ hnhei"
Rim CLB pơlŏk sinh hoat 03 khĕi minh măng adrĭng rim tơdrong cu thê
Lơ̆m rim măng sinh hoat, rim mai oh đei pơtho khan, krao akŏm mai oh tơpă pơm hơgei rim tơdrong lơ̆m vê sinh môi trương, rim tơdrong đơ̆ng măng krao akŏm "5 bi 3 uôl iêl"
Rac thai pơnhôm đei mai oh xư lyê đơ̆ng kơ kach soh thoi đei pơnhôm lĕch apung alưng sư̆ xe chơ năm tơnai tiêu huy, lư ŭnh hnam trong pơtơm jơh tơjung pơm đei tơdrong vêsinh môi trương lơ̆m nă ma cham pơlei
Adrĭng tơdrong pơjing anao rim mô hinh, hôi mai oh xa kung pơtho khan, krao akŏm nă ma pơm hơgei rim tơdrong lơ̆m jư vei môi trương, tơjung pơm tơdrong yăl arih văn hoa oei apung nă ma cham pơlei, pơlŏk ăn mai oh adrĭng pơm rim lơ̆p pơtho khan pôk xuôn tơdrong băt lơ̆m Luât jư vei môi trương yua huyên pơlŏk, kyê cam kêt tơjung pơm ŭnh hnam "5 bĭ 3 uôl iêl", 3 tơdrong đơ̆ng trong glong tơjroh "mai oh pơjăng hŏk tơ̆p, pơm sang tao, tơjung pơm ŭnh hnam alưng liêm"
Đơ̆ng lư tơdrong pơm pơjăng lơ̆m pơm mô hinh "5 bĭ 3 uôl iêl", Hôi mai oh xa Vinh Hao jơh 'yŏk đei lư thu 'yŏk pơgloh hưch hanh
Hôi jơh tơjung pơm 02 đoan trong mai oh kơdih ngŏ hnhei vê sinh môi trương oei 02 thôn Đinh Tri weng Ta Điêk, đoan trong pơkao thôn Ta Điêk ơĭ 451 mai adrĭng pơm. Hôi LHPN xa jơh adrĭng Phong tai nguyên weng môi trương huyên pơnhôm, phân loai rac weng xư lyê rac thai lơ̆m ŭnh hnam ơĭ 65 ŭnh hnam adrĭng pơm
Ơĭ tơdrong khan, mô hinh chơhlŭng rac lơ̆m ŭnh hnam jơh ơĭ tơdrong pơgŏp tơdrong pơgloh lơ̆m tơdrong pơm alưng môi trương, keh kong tiêu chiê lơ̆m môi trương lơ̆m tơjung pơm cham pơlei anao mă ară pơgŏp tơdrong pơjăng lơ̆m tơdrong pôk xuôn tơdrong băt ăn nă ma, rim tơdrong ăn tơdrong vê sinh môi trương đei ngŏ la trach nhiêm đơ̆ng đĭ đăng nă ma, tơjung pơm môi trương cham pơlei ksĕ – uôl iêl - alưng liêm
Lơ̆m jơnang truh, Hôi mai oh xa Vinh Hao ling lang pơlŏk să mô hinh chơhlŭng rac lơ̆m ŭnh hnam, duy tri dach tơdrong pơm vê sinh 'boi đinh ky weng tơmưt rim măng pơgloh, thoi 'noh jơră dêh tơdrong pơtho khan, krao akŏm, chă lư tơdrong tơpă tơgŭm mai oh pơm hơgĕi măng krao akŏm "5 bĭ 3 uôl iêl"
Đ/c Nguyên Thi Phong Vu, UVBTV tinh uy, Trương khul Khul dân vân tinh uy, Chu tich UBMTTQVN tinh jơh năm tơmang, ăn kua ăn ŭnh hnam ơĭ kông adrĭng teh đak huyên Vinh Thanh
Pơgơl Huyên uy Vinh Thanh ăn kua ŭnh hnam ơĭ kông adrĭng teh đak pơgloh lơ̆m tơring huyên
Huyên uy Vinh Thanh ăn huy hiêu Đang măng 'năr 2/9 ăn 29 Đang viên
Kjung tơdrong ngŏ hnhei tơdrong chĕp chơ, tĕch bơdro xem rong, tơtam xư lyê rim tơdrong pơm glăi 'boi quy đinh
Phong kôn kông huyên Vinh Thanh pơlŏk năm tơmang, tơgŭm ŭnh hnam bơngai đei nă ma gơneh gơnơm lơ̆m cham pơlei nă ma kon kông tơjrư̆m plĕnh, tŏ phang đunh sơnăm 2019
Tơplih lơ̆m tơdrong tơme rong jăng pran đeh oei xa Vinh Kim.
Thoi ky niêm 74 sơnăm cach mang thang 8 weng Quôc khanh 2/9, ksơ̆ 'năr 27/8, đ/c Nguyên thi Phong Vu, UVBTV tinh uy, Trương khul Khul dân vân tinh uy, Chu tich UBMTTQVN tinh jơh năm tơmang, ăn kua ăn ŭnh hnam ơĭ kông adrĭng teh đak lơ̆m tơring huyên Vinh Thanh
Minh suât kua tri giă 01 triêu đông
Adrĭng năm ơĭ đ/c Hô Xuân Anh, TUV, 'Biê thư Huyên uy Vinh Thanh; đ/c Lê Văn Đâu, Chu tich UBND huyên.
Truh tơmang minh ksô̆ ŭnh hnam nă ma ơĭ kông adrĭng teh đak lơ̆m tơring huyên, đ/c jơh pinh tơmang tơdrong jăng pran, pơđam 'bơl adrĭng rim nă ma thương bênh binh weng chuc rim nă ma jăng pran, yăl arih đunh sư̆ ling lang pơm dơnŏ gơning nưih sơngưm ăn đe adruh lơ̆m jư vei weng kơjung tơdrong kach mang.
Kơ wă rim nă ma thương bênh binh, ŭnh hnam ơĭ kông adrĭng teh đak ling lang ơĭ lư tơdrong pơgŏp pơgloh sư̆ tơjung pơm apung; thoi 'noh la nưih sơngưm sư̆ pơtơ̆p tơdrong kach mang ăn kon mon pơm 'boi.
Pơjăng krao akŏm kon mon hŏk tơ̆p, pơm choh jang, pran kjung lơ̆m tơdrong yăl arih, pơgŏp tơdrong tơjung pơm apung 'năr kang alưng liêm.
Kua ơ̆u, đ/c kung pơkă kơ̆p uy, khul pơgơl cham pơlei dach ngŏ hnhĕi truh tơdrong yăl arih đơ̆ng rim ŭnh hnam nă ma ơĭ kông adrĭng teh đak lơ̆m tơring huyên sư̆ ơĭ tơdrong tơgŭm tơtam, tơgŭm rim ŭnh hnam nă ma alưng tơdrong yăl arih.
Đ/c Nguyên Thi Phong Vu kung pơđam 'bơl, tơdrong ngŏ hnhei, tơme rong ăn rim ŭnh hnam nă ma ơĭ kông adrĭng teh đak la tơdrong đơ̆ng sơ̆ pơgloh alưng liêm đơ̆ng kon kông bơ̆n, thoi 'noh la nưih sơngưm, trach nhiêm đơ̆ng đĭ đăng kon tơring; yua 'noh, lư sơnăm anu yuô ơ̆u, tinh dach sư̆ ăn lư tơdrong ngŏ hnhei, tơme rong ăn rim ŭnh hnam nă ma ơĭ kông adrĭng teh đak đơ̆ng lư tơdrong pơm cu thê tơpă.
Ksơ 'năr 28/8, đ/c Đinh Đrin, Phŏ 'bĭ thư thương trưc Huyên uy jơh truh tơmang weng ăn 02 suât kua, minh suât 01 triêu đông ăn 02 ŭnh hnam nă ma ơĭ kông adrĭng teh đak pơgloh đơ̆ng xa Vinh Sơn weng Vinh Kim.
Rim dơnŏ truh tơmang, rim nă ma pơgơl huyên jơh pinh tơmang tơdrong jăng pran, tơdrong yăl arih đơ̆ng rim ŭnh hnam nă ma ơĭ kông adrĭng teh đak, thoi 'noh kơ wă rim ŭnh hnam ling lang pơjing tơdrong kach mang, pơm hơgĕi rim tơdrong đơ̆ng Đang, kơpal weng rim trong glong tơjroh amĕm teh đak oei cham pơlei, pơjăng adrĭng pơm choh jang, pơgŏp tơdrong tơjung pơm apung 'năr kang alưng liêm loi.
Thoi ky niêm 74 sơnăm Cach mang thang 8 weng Quôc khanh 2/9, bơghê 'năr 29/8, Huyên uy Vinh Thanh jơh pơlŏk ăn Huy hiêu Đang đơ̆ng 50 truh 60 sơnăm tuôi Đang ăn 17 đang viên oei rim đang bô trưk thuôc.
Lơ̆m 'noh, Huy hiêu 60 sơnăm tuôi đang ơĭ 01 đông chi; Huy hiêu 55 sơnăm tuôi đang ơĭ 06 đông chi weng huy hiêu 50 sơnăm tuôi đang ơĭ 10 đông chi.
Măng mă anu, huyên Vinh Thanh ară ơĭ 12 đang viên đei ăn Huy hiêu 30 sơnăm weng 45 sơnăm tuôi Đang.
Pơđam 'bơl dơnŏ măng lê, đ/c Đinh Đrin, Phŏ 'bĭ thư thương trưc Huyên uy jơh chuc mưng weng tri ân rim tơdrong pơgŏp đơ̆ng rim đang viên đei 'yŏk Huy hiêu Đang măng 2/9 sơnăm anu.
Thoi 'noh, pơkă rim đang viên ling lang ơĭ lư tơdrong pơgŏp ăn Đang, ăn apung đơ̆ng rim tơdrong pơm pơgloh, nưih sơngưm pơm rim chi thi, nghi kuyêt, tơdrong đơ̆ng Đang weng Kơpal.
Sư̆ pôk xuôn tơdrong thu 'yŏk đei tơdrong pơm đơ̆ng khul pơgơl kơ̆p xa, pơgloh la asong kinh nghiêm lơ̆m tơdrong pơm đơ̆ng 02 khul HĐND kơ̆p xa, ksơ̆ 'năr 29/8, Thương trưc HĐND huyên jơh pơlŏk năm ngŏ hnhei lơ̆m tơdrong tô chưc weng tơdrong pơm đơ̆ng HĐND dơnŏ xa Vinh Hiêp.
Khul ngŏ hnhei yua 'Bŏk Ly Hoai Nam – Trương khul kinh tê – xa hôi HĐND huyên pơgơl măng pơm biêk.
Dơnŏ măng pơm biêk, Khul ngŏ hnhĕi kơpăng thương trưk HĐND xa pơtho khan tơdrong cung cô̆ khul pơgơl 'boi kuyêt đinh đơ̆ng Luât tô chưk khul pơgơl cham pơlei
'Boi 'noh, rim khul HĐND xa jơh rim tơdrong năm tơmưt pơm adrĭng tơdrong tơjung pơm glong pơnhroh ngŏ hnhei lơ̆m sơnăm 2019.
'Boi 'noh, HĐND xa pơnhôm ngŏ hnhei rim tơdrong: Tơdrong pơm phap luât, tơmăn tơl quôc phong an ninh, tơdrong gô đĕch ăn sơnăm hŏk anao…
Dơnŏ măng pơm biêk, thương trưk HĐND xa pơđam 'bơl adrĭng khul ngŏ hnhĕi lơ̆m rim tơdrong pơđam đơ̆ng nă ma wă đei ngŏ hnhei tơgŭm tơtam, pơgloh la rim tơdrong liên kuan truh tơdrong teh.
Thoi 'noh ơĭ tơdrong pơlŏk Hôi nghi tơjrư̆m nă ma tơkpơ̆k tinh weng xa, thoi huyên weng xa sư̆ pôk xuôn tơdrong thu 'yŏk đei tơdrong pơm tơjrư̆m mă nă ma kơ̆p xa.
Rim khul HĐND xa wă pôk xuôn loi piêu trach nhiêm lơ̆m tơdrong ngŏ hnhĕi phai oei jê̆ thưc tê̆, yê kiê̆n nă ma, 'boi rim tơdrong đơ̆ng phap luât sư̆ ơĭ rim tơdrong pơđam 'bơl cu thê, mă ro loi sư̆ pơm cơ sơ ăn tơdrong pơđam 'bơl tơgŭm sư̆ rim tơdrong pôk xuôn tơdrong thu 'yŏk đei đơ̆ng tơdrong pơm đơ̆ng HĐND xa.
Xac đinh tơdrong tơjul dơnuh la minh lơ̆m tơdrong pơm pơgloh, lư sơnăm anu yuô ơ̆u, rim kơ̆p uy đang, khul pơgơl lơ̆m tơring huyên Vinh Thanh jơh pơnhôm pơgơl rim nganh, đoan thê, rim xa, thi trân pơnhroh pơm ơĭ thu 'yŏk rim chương trinh, dư an tơjul dơnuh truh rim ŭnh hnam dơnuh, ŭnh hnam jê̆ dơnuh, yua 'noh jơh tơgŭm lư ŭnh hnam kjung đĭ dơnuh kơjăp.
Minh kơpah 'noh, tranh thu tơdrong tơgŭm đơ̆ng Trung ương weng kjung krao akŏm nguôn jên đơ̆ng ngân sach cham pơlei; pơjăng krao akŏm tơdrong pơgŏp đơ̆ng rim doanh nghiêp, tơdrong adrĭng pơm xa hôi hŏa đơ̆ng nă ma cham pơlei.
Huyên Vinh Thanh pơm pơtĕp ơĭ thu 'yŏk nguôn jên rim chương trinh, dư an tơjul dơnuh kơjăp adrĭng tơdrong tơjung pơm cham pơlei anao, sư̆ pơm tơdrong jơră dêh pơjing san xuât hang hoa, pôk xuôn tơdrong thu 'yŏk ăn ŭnh hnam dơnuh.
Truh ahrĕi, ksô̆ ŭnh hnam dơnuh lơ̆m tơring huyên Vinh Thanh la 4.851 ŭnh hnam adrĭng 17 ơbơ̆u bơngai, 'yŏk ty lê 50,34%, tơjul 5,73% pơting adrĭng sơnăm 2018.
Ơĭ đei tơdrong anu la yua lư tơdrong tơgŭm kua rim chương trinh dư an đơ̆ng kơpal.
Adrĭng tơdrong pơnhroh ơĭ thu 'yŏk rim chương trinh dư an 'noh jơh tơgŭm ăn nă ma rim tơdrong khăc phŭk hrat tơnap, alưng tơdrong yăl arih.
Anao ơ̆u, UBND xa Vinh Hoa pơlŏk Hôi nghi pơnhroh rim văn ban pơgơl weng pơtho khan minh ksô̆ tơdrong liên kuan truh tơdrong 'bơu cư trương thôn nhiêm ky 2019 – 2021.
Dơnŏ Hôi nghi, rim nă ma đei kơpăng glong pơnhroh pơlŏk 'bơu cư, Quyêt đinh pơjing anao Khul pơgơl 'bơu cư trương thôn yua đ/c Chu tich UBND xa pơm trương ban, phân công rim thanh viên lơ̆m khul pơgơl ngŏ hnhei 07 thôn.
Quyêt đinh pơjing anao tô 'bơu cư oei rim thôn. Thoi 'noh pơjao tơdrong pơm weng pơtho khan minh ksô̆ tơdrong pơgloh đơ̆ng tơdrong pơlŏk măng 'bơu cư.
Hôi nhi thông nhât tơdrong 'bơu cư trương thôn đei pơm rim tơdrong 'boi glong pơnhroh.
UBND, UBMTTQ Viêt Nam xa adrĭng rim ban nganh pơm sư̆ tơmăn tơl măng 'bơu cư trương thôn nhiêm ky 2019 – 2021 pơlŏk an toan trơ trŏ tơdrong.
Dơnŏ Hôi nghi, Chu tich UBND xa pơtho khan rim nganh liên kuan jơră dêh tơdrong pơtho khan sư̆ tơgŭm nă ma kon tơring băt đei muc đich, yê nghia đơ̆ng tơdrong 'bơu cư trương thôn, băt đei rim tơdrong 'bơu chă, jơnang, dơnŏ 'bơu cư, pơgŏp tơdrong ăn tơdrong 'bơu cư Trương thôn nhiêm ky 2019 – 2021 lơ̆m tơring xa đei pơlok keh kong.
Kơl sơnăm truh ahrĕi, tơdrong dân vân dach đei rim kơ̆p uy Đang, khul pơgơl, rim nganh, đoan thê đơ̆ng huyên ngŏ hnhei pơm weng đat đei thu 'yŏk pơjăng.
Trong glong tơjroh dân vân khĕo đei rim cham pơlei, đơn vi pơnhroh, pơgŏp tơdrong pơgloh lơ̆m pơjing kinh tê xa hôi, alưng an ninh chinh tri oei cham pơlei.
Truh ahrĕi, lơ̆m huyên jơh tơjung pơm kơ jĭt mô hinh, điên hinh dân vân khĕo lơ̆m rim tơdrong kinh tê, văn hoa xa hôi, an ninh quôc phong.
Tơdrong dân vân rim kơ̆p pơm glong pơnhroh tơjroh dân vân khĕo lơ̆m tơjung pơm cham pơlei anao.
UBMTTQ adrĭng măng krao akŏm "Đĭ đăng nă ma đoan kêt tơjung pơm cham pơlei anao, đô thi alưng liêm", Hôi LHPN huyên pơnhroh măng krao akŏm "Tơjung pơm ŭnh hnam 05 bĭ 03 uôl iêl", Đoan đe adruh tơdăm ơĭ glong pơnhroh "Đông hanh adrĭng đe adruh tơdăm lơ̆p thân lâp nghiêp", "Tinh nguyên yua tơdrong yăl arih nă ma cham pơlei", Hôi nông dân adrĭng trong glong nông dân adrĭng jăng pran tơjung pơm cham pơlei anao, nông dân choh jang tĕch bơdro hơgei…
Minh kơpah 'noh, tơdrong adrĭng pơm đơ̆ng rim kơ̆p, rim nganh lơ̆m tơdrong dân vân jơh ơĭ tơdrong kơjăp, thu 'yŏk loi.
Khul dân vân rim kơ̆p jơh tơtam pơđam 'bơl đon ăn kơ̆p uy pơgơl pơnhroh pơm tơdrong dân vân
MTTQ, rim đoan thê ling lang tơplih anao tơdrong pơm, tơjung pơm weng pơlŏk să lư mô hinh hay lơ̆m pơjing kinh tê, hŏk tơ̆p weng pơm 'boi Nă Hô.
Jơnang truh, Khul dân vân huyên uy Vinh Thanh ling lang jơră dêh rim trong glong tơjroh amĕm teh đak, pơgloh la trong glong tơjroh dân vân khĕo pơtĕp adrĭng tơdrong hŏk tơ̆p weng pơm 'boi nưih sơngưm yăl arih alưng liêm Hô Chi Minh weng Nghi kuyêt Trung ương 4 (khoa XII) lơ̆m kjung tơjung pơm, chinh đôn Đang; tơjung pơm khôi đai đoan kêt đĭ đăng nă ma kon kông, tơjung pơm hê thông chinh tri uôl uiêl kơjăp, pơm thăng lơi tơdrong kinh tê xa hôi, quôc phong an ninh oei cham pơlei ăn lĕch.
Boi pơđam 'bơl đơng nă ma, lơ̆m jơnang anu yuô ơ̆u lơ̆m tơring huyên ơĭ tơdrong minh ksô̆ bơngai chĕp chơ xem rong bĭ ro tơm weng đim kua ngo hnhĕi jĭt jĭ chĕp năm tĕch bơdro lơ̆m cham pơlei, pơgloh la apung nă ma kon kông lơ̆m rim xa apung kông.
Tơdrong pơm anu ơĭ tơdrong pơm apoh jĭt jĭ xem rong, anh hương truh kinh tê, jăng pran đơ̆ng nă ma.
Sư̆ gơ̆n tơdrong anu, Chu tich UBND huyên jơh pơgơl rim nganh chưk năng weng UBND rim xa, thi trân kjung tơdrong ngŏ hnhei tơdrong chĕp chơ xem rong sư̆ tơtam xư lyê rim tơdrong pơm glăi 'boi quy đinh; pơtho khan, krao akŏm nă ma bĭ adrĭng pơm tĕch bơdro, chă yuô đô xem rong bĭ tơmăn tơl tơdrong thu 'yŏk đei, thoi 'noh tơ̆ng 'boh đei phai pơđam 'bơl adrĭng khul pơgơl cham pơlei rim trương hơp chĕp chơ xem rong ơĭ tơdrong jĭt jĭ sư̆ ơĭ tơdrong gơ̆n tơtam.
Adrol măt, rim kơ kuan chư̆c năng adrĭngkhul pơgơl cham pơlei pơlŏk ngŏ hnhei tơdrong tĕch bơdro xem rong lơ̆m rim xa, thi trân sư̆ xư lyê rim tơdrong pơm glăi, gơ̆n ơĭ thu 'yŏk bĭ sư̆ jĭt jĭ xem rong apoh tơmưt tơring huyên.
Năr 29/8, Phong kon kông huyên Vinh Thanh jơh năm tơmang, tơgŭm ăn 15 ŭnh hnam bơngai đei nă ma gơneh gơnơ̆m lơ̆m cham pơlei nă ma kon kông tơjrư̆m tŏ phang đunh sơnăm 2019 lơ̆m rim xa Vinh Sơn, Vinh Kim weng thi trân Vinh Thanh, Minh suât qua 500 ơbơ̆u.
Kua 'noh sư̆ bơne weng ghi 'yŏk rim tơdrong pơgŏp đơ̆ng bơngai đei nă ma gơneh gơnơm tơmưt tơdrong pơjing lơ̆m cham pơlei lơ̆m sơnăm anu yua ơ̆u; weng kung kơ wă lơ̆m jơnang truh, rim bơngai đei nă ma gơneh gơnơm lơ̆m cham pơlei ling lang pơm hơgei loi piêu tơdrong tơjung pơm khôi đai đoan kêt đĭ đăng nă ma kon kông, dach pơm hơgei tơdrong nưih sơngưm lơ̆m tơdrong pơtho khan, krao akŏm kon tơring pơm hơgei tơdrong đơ̆ng Đang, chinh sach phap luât đơ̆ng kơpal.
Rim bơngai đei nă ma gơneh gơnơm lơ̆m cham pơlei oei rim xa kung pơgloh hưch hanh jơnang 'yŏk đei tơdrong ngŏ hnhei, tơgum đơ̆ng rim kơ̆p uy Đang
Khul pơgơl weng pơđam 'bơl ling lang pơjing loi piêu tơdrong pơm đơ̆ng bơ̆n lơ̆m tơdrong krao akŏm, pơtho khan nă ma cham pơlei tơjung pơm khô̆i đai đoan kêt nă ma kon kông, tơjung pơm tơdrong yăl arih văn hoa pơtĕp adrĭng pơjing kinh tê xa hôi, jư vei an ninh trât tư lơ̆m cham pơlei.
Ơ mih ma dŭch nă amĕm mơnat! Xa Vinh Kim ahrĕi ơĭ 450 ŭnh hnam adrĭng loi 1.847 bơngai, lơ̆m 'noh nă ma kon kông 'yŏk khoang 94% dân sô̆.
Adrol ơ̆u, tơdrong băt đơ̆ng nă ma, pơgloh la nă ma kon kông lơ̆m tơme rong jăng pran đeh ară 'biêa pơgloh, jơnang chĕp klak wă đeh, mai oh dach deh lơ̆m ŭnh hnam ară lư.
Mălĕi đơ̆ng sơnăm 2008 truh ahrĕi, jơnang dư an "Pôk xuôn tơdrong thu 'yŏk đei weng chă yuô dich vu jăng pran đeh" huyên pơnhroh lơ̆m tơring thoi tơdrong anu rim tơdrong jơh đei khăc phŭk.
Adrĭng tơdrong pơtho khan ăn mai oh, đe kon tơhnglo kung đei pơtho khan ơĭ tơdrong pơgloh lơ̆m tơdrong tơme rong jăng pran đeh.
Yua 'noh, rim sơnăm Tram y tê, khul dân sô kê hoach hoa ŭnh hnam xa Vinh Kim dach adrĭng rim đoan thê in Hôi mai oh, hôi nông dân, CCB, Đoan đe adruh tơdăm pơtĕp pơtho khan rim tơdrong đe kon hnglo wă pơm tơgŭm kon tơdiong jơnang kon tơdiong chĕp klak in: Chu đông chĕp tơdiong năm kham 'biêa pơgloh 03 măng lơ̆m cơ sơ y tê; pơm rim tơdrong tơplih tơdiong, gô đĕch rim đô sư̆ chĕp tơdiong truh rim cơ sơ y tê jơnang tơdiong đeh.
Minh kơpah 'noh, Tram y tê xa dach pơlŏk cân, tiêm phong vaccine weng ăn et Vitamin đinh ky duh adrĭng đe hơyoh đim đei 5 sơnăm…
Jơnang băt đei yê nghia đơ̆ng tơdrong tơme rong jăng pran đeh, lư mai oh lơ̆m xa jơh tơplih tơdrong băt, tŭk tơdrong đeh lơ̆m ŭnh hnam, jơnang chĕp klak mai oh jơh kơdih năm truh Tram y tê xa sư̆ đei kham.
Lư mai oh bĭ thôi pơm hơgei tơdrong tơme rong jăng pran đeh ăn ơkơ̆u mă ară pơjăng driêng pơm pơtho khan, krao akŏm rim mai oh nai oei cham pơlei pơm 'boi.
Đơ̆ng rim tơdrong, kơkach pơm cu thê 'noh, đơ̆ng sơnăm 2015 truh ahrĕi, lơ̆m pơting ksô̆ 198 mai oh chĕp klak lơ̆m tơring đei ngŏ hnhei thi ơĭ 154 ca đeh lơ̆m rim cơ sơ y tê weng tram y tê xa, ksô̆ ară thoi đeh lơ̆m unh hnam mălĕi hơdơi ơĭ bơngai băt ngŏ hnhei weng đôi ngu y tê thôn pơtho khan kơna tơdrong mai oh nhiêm trung, băng huyêt đơ̆ng rŏng jơnang đeh in đei bĭ 'boh.
Tơdrong 'noh ăn 'boh, jơnang tơdrong pơtho khan, krao akŏm weng tơgŭm dich vu tơme rong jăngpran đeh, kê hoach hoa ŭnh hnam đei pơm dach, trŏ bơngai thoi tơdrong thu 'yŏk đei la pơgloh.
Yua pơjăng pơm rim tơdrong 'noh kơna tơdrong tơme rong jăng pran đeh, kê hoach hoa ŭnh hnam rim sơnăm đơ̆ng xa dach đat thu 'yŏk hơgei
Rim dich vu lơ̆m dân sô kê hoach hoa ŭnh hnam đei lư căp yă bŏk chă yuô, đơ̆ng sơnăm 2015 truh ahrĕi ăn 'boh căp yă bŏk lơ̆m kơbră đeh kon chă yuô rim tơdrong bĭ ăn chĕp klak hiên đai loi 85%; lơ̆m 'noh ksô̆ bơngai chă yuô rim tơdrong bĭ ăn chĕp klak in chă yuô bao cao su đat 107%; đinh san đat 83,3%, et bơgang bĭ ăn chĕp klak đat 96,6%; ty lê đeh kon mă pêng tơjul 3,19%.
Anu chĭnh la minh lơ̆m lư tơdrong tơgŭm Vinh Kim pôk xuôn tơdrong thu 'yŏk đei dân sô in 'năr ahrĕi.
Sư̆ tơdrong dân sô kê hoach hoa ŭnh hnam ơĭ thu 'yŏk loi, khul dân sô xa jơh ơĭ rim tơdrong cu thê in: ling lang kiên toan, tơjung pơm cung cô weng alưng hê thông tô chưc weng mạng lươi công tac viên dân sô xa; pơm hơgei tơdrong pơđam 'bơl đon, tơtam pơđam adrĭng khul pơgơl lơ̆m kjung pơtho khan rim tơdrong trơ trŏ, pran minh sơnăm tơjul đei mưk đeh, tơjul ty lê đeh kon mă pêng weng kjung ty lê căp yă bŏk chă yuô rim tơdrong bĭ ăn chĕp klak pơgloh.
Jơră dêh tơdrong dân sô kê hoach hoa ŭnh hnam năm truh xa hôi hoa lơ̆m tơdrong dân sô tơgŭm Vinh Kim pơm weng keh kong tơdrong pơjing kinh tê văn hoa xa hôi, tŭk bơngot dơnuh đơ̆ng cham pơlei.
Anao ơ̆u, khul pơgơl phong dơt thiên tai weng chă kưu nan klŏng hmŏng đak Đinh Binh jơh hop pơnhroh tơdrong ư̆ng phŏ thiên tai kông trinh klŏng hmŏng đak Đinh Binh sơnăm 2019
Dư weng pơgơl măng hop ơĭ 'bok Nguyên Hưu Vui – Phŏ giam đôc Sơ nông nghiêp weng pơjing cham pơlei, 'Bok Lê Văn Đâu – Chu tich UBND huyên
'Boi 'noh, sư̆ chu đông ư̆ng phŏ adrĭng plĕnh glăi weng pôk xuôn thu 'yŏk tơdrong phong dơt thiên tai, đak tih, jư vei an toan klŏng hmŏng đak Đinh Binh weng rim apung ha du lơ̆m sơnăm 2019
Trương khul pơgơl jơh phân kông rim thanh viên weng pơnhroh tơdrong ư̆ng phŏ thiên tai kông trinh klŏng hmŏng đak Đinh Binh
Phương an jơh mô phong tơdrong vân hanh điêu tiêt lơ̆m jơnang ami but sư̆ tơmăn tơl an toan kông trinh, vân hanh ăn tơjul mưk đak klŏng sư̆ gô ami but
Pơđam 'bơl atŭch măng hop, 'bok Nguyên Hưu Vui – Phŏ giam đôc Sơ nông nghiêp weng pơjing cham pơlei – Trương khul khul pơgơl jơh pơgơl Cty TNHH khai thac kông trinh thuy lơi Đinh Binh pơm ra soat tơdrong vân hanh klŏng hmŏng, pơm tơdrong trư̆k 'ban, ơĭ tơdrong pơtho khan tơtam truh nă ma kon tơring sư̆ chu đông sơ tan
Minh kơpah tơdrong gô đĕch duh đô sư̆ pơm tơdrong kư̆u hô, rim cham pơlei weng Xi nghiêp thuy lơi Đinh Binh wă chu đông 'bô̆ tri bơngai, pơjing anao lư̆k lương xung kich ư̆ng kưu, xư lyê, khăc phŭk tơtam jơnang ơĭ ami but grông sư̆ tơmăn tơl an toan kông trinh, thoi 'noh tơmăn tơl an toan ơkơ̆u, kua tơmam đơ̆ng kon tơring lơ̆m apung ơĭ anh hương
Căt tơjul minh phân đak ăn ha du, tơjung pơm rim tơdrong xư lyê lơ̆m tơdrong pơgloh weng adrĭng lư̆k lương quân đôi gô đĕch ư̆ng phŏ jơnang ơĭ tơdrong brư̆ ơĭ lĕch
Lơ̆m khĕi anu, Hat kiêm lâm huyên Vinh Thanh ling lang jơră dêh rim tơdrong ngŏ hnhei jư vei bri
Adrĭng lư̆k lương rim xa, thi trân, Cty TNHH lâm nghiêp Krông Bung weng khul ngŏ hnhei bri phong hô pơlŏk ngŏ hnhei truy kuĕt bri, pơnhôm apung pơgloh lơ̆m phă bri, koh cưa 'long; dach năm ngŏ hnhei tơdrong choh jang mil, gơ̆n tơdrong phă bri
Hat adrĭng lư̆k lương xa, chu bri pơlŏk chôt chăn, năm ngŏ hnhei đô 'long chĕp chơ lơ̆m rim tuyê̆n trong lơ̆m huyên
Pơlŏk 65 măng năm ngŏ hnhei lơ̆m rim apung pơgloh, kua 'noh 'boh đei 06 vŭ pơm glăi, lơ̆m 'noh ơĭ 01 vŭ phă bri pơm mil glăi, pơm hiong hiơt 848m2 bri choh jang oei apung bri xa Vinh Hoa
Sư̆ tơgŭm nă ma ơĭ tơdrong băt tơjung pơm tơmưt choh jang kĭa rong, jơră dêh pơjing kinh tê ŭnh hnam
Jơnang anu yuô ơ̆u, Hôi nông dân huyên Vinh Thanh jơh pơjăng jơră dêh rim tơdrong tơjung pơm KHKT pôk xuôn thu 'yŏk, tơdrong thu 'yŏk đei giă tri đô nông nghiêp
Thu 'yŏk truh ahrĕi, hôi jơh krao akŏm nă ma kon tơring adrĭng pơm 19 mô hinh kinh tê ơĭ thu 'yŏk, lơ̆m 'noh ơĭ 10 mô hinh pơtăm 'long, 04 mô hinh kĭa rong, 05 mô hinh rong ka
Thoi kua rim tơdrong pơtruh KHKT jơh tơgŭm ăn nă ma pôk xuôn đei tơdrong băt tơjung pơm lơ̆m pơtăm 'long, kĭa rong đat thu 'yŏk pơgŏp tơdrong kjung thu 'yŏk weng tơjung pơm thương hiêu ăn san phâm, pơgŏp tơdrong pơgloh lơ̆m kjung kinh tê đơ̆ng huyên
Hôi CCB huyên ơĭ 1.172 nă ma adrĭng sinh hoat lơ̆m 59 tô chưc hôi cơ sơ
Đơ̆ng sơnăm 2014 truh ahrĕi, Hôi CCB huyên jơh jơră dêh tơdrong tơgŭm nă ma pơjing kinh tê ŭnh hnam
Thoi kua tơdrong pơm adrĭng Phong giao dich chi nhanh NHCHXH huyên, truh ahrĕi Hôi CCB lơ̆m huyên jơh tơgŭm ăn loi 472 nă ma vei jê̆ 18 ty 500 triêu đông
Trong glong nă ma pơgŏp jên tơgŭm adrĭng tŭk bơngot dơnuh đei pơm hơgei
Pơting nguôn quy lơ̆m hôi đat loi 138 triêu đông ăn nă ma ơĭ tơdrong hrat tơnap đei vei jên sư̆ tơgŭm pơjing choh jang
Đơ̆ng rim nguôn jên đei vei, lư nă ma jơh tơgŭm tơmưt choh jang, tơplih kơ kơ̆u 'long pơtăm, xem rong minh kơ kach ơĭ thu 'yŏk, rim sơnăm tơjul ty lê ŭnh hnam dơnuh đơ̆ng 5 – 6%
Đơ̆ng kơl sơnăm 2019 truh ahrĕi, Đang uy xa Vinh Thuân jơh pơnhôm pơgơl rim tô chưc cơ sơ Đang, đoan thê khăc phŭk hrat tơnap, pran pơm rim tơdrong adrĭng nưih sơngưm pơgloh
Kơ̆p uy tơplih anao tơdrong pơgơl, hương sưt cơ sơ, kjung tơdrong ngŏ hnhei, yua 'noh rim tơdrong pơm pơgloh đat thu 'yŏk khă
Rim 'ban, nganh, đoan thê pơđam 'bơl đon tơgŭm Đang uy, UBND xa pơnhroh pơm rim tơdrong pơjing kinh tê xa hôi, tơdrong tơjung pơm Đang, tơjung pơm khul pơgơl weng krao akŏm nă ma đei kjung
Đơ̆ng ahrĕi truh atŭch sơnăm, Đang uy xa ling lang pơgơl kơ̆p cơ sơ pơm hơgei tơdrong kiêm điêm, kơdih phê 'binh weng phê 'binh 'boi 03 tơdrong đơ̆ng Nghi quyêt Trung ương 4 khoa XII, pơtĕp adrĭng pơm Chi thi 05 đơ̆ng Bô chinh tri lơ̆m jơră dêh tơdrong hŏk weng pơm 'boi nưih sơngưm yăl arih alưng liêm HCM
Pơlŏk hŏk tơ̆p kuăn triêt rim tơdrong đơ̆ng Trung ương, dach pôk xuôn tơdrong thu 'yŏk đei chi bô, pơm hơgei giao duc chinh tri, nưih sơngưm, kjung tơdrong ngŏ hnhei gơ̆n tơdrong pơm glăi, tơmăn tơl keh kong tơdrong pơm chinh tri đơ̆ng cham pơlei
Tham gia liên hoan văn hoa ching phông rim nă ma kon kông tinh Binh Đinh măng mă I sơnăm 2019 ơĭ 09 đoan nghê nhân, diên viên truh đơ̆ng rim huyên apung kông, trung du lơ̆m tinh
Lơ̆m 'noh rim huyên Vinh Thanh, Vân Canh, An Lao minh huyên ơĭ 02 đoan, rim huyên Tây Sơn, Phu Cat, Hoai Ân minh huyên ơĭ 01 đoan
Tham gia liên hoan, huyên Vinh Thanh ơĭ 02 đoan tham gia la khul xa Vinh Sơn weng khul Trương PTDTNT THCS&THPT Vinh Thanh
Lơ̆m liên hoan măng mă anu, đôi ching phông đơ̆ng Trương PTDTNT THCS&THPT Vinh Thanh la đôi adruh pơgloh
Gô đĕch ăn liên hoan, hnam trương jơh krao nghê nhân Yang Danh weng nghê nhân Đinh Kim truh pơtơ̆p sư̆ pôk xuôn ăn rim đe hơyoh, anu kung la tơdrong sư̆ pôk xuôn nưih sơngưm lơ̆m văn hoa đơ̆ng kon kông
'Boi glong pơnhroh đơ̆ng UBND tinh, pơlŏk liên hoan ching phông rim nă ma kon kông tinh Binh Đinh măng mă I sơnăm 2019 la pơgŏp tơdrong jư vei, pơjing giă tri không gian văn hoa ching phông đơ̆ng nă ma
Anu kung la măng sư̆ rim nghê nhân asong, trao đôi kinh nghiêm lơ̆m tơdrong phŭk hôi, pơtơ̆p, pơjing tơdrong ching phông đơ̆ng kon kông bơ̆n, pơm tơdrong đoan kêt alưng liêm
Adrĭng tơdrong rim tơdrong pôk xuôn tơdrong thu 'yŏk đei tơdrong kham, chưa jĭ weng tơme rong jăng pran trong pơtơm ăn kon tơring
Lư sơnăm anu yuô ơ̆u, TTYT huyên Vinh Thanh ngŏ hnhei truh tơdrong cung cô̆ weng keh kong mang lươi y tê oei tuyê̆n xa
Adrĭng rim cham pơlei ơĭ ty lê nă ma kon kông lư weng oei hlŏ trung tâm huyên in xa Vinh Sơn, Vinh Kim, TTYT huyên jơh pơnhroh rim tơdrong sư̆ tơmăn tơl ăn tơdrong tơme rong jăng pran hơgei pơgloh ăn nă ma oei ơ̆u
Rim sơnăm, TTYT huyên sư̆ minh khoan jên dang dang 05 jương jĭ ăn minh xa sư̆ pôk xuôn nhân lư̆k, tơgŭm đô thiêt bi, bơgang weng xe chơ nă ma lơ̆m trương hơp tram xư lyê bĭ đei
Yua 'noh, ty lê nă ma đei kham chưa jĭ oei tuyê̆n xa 'năr kang kjung
Jơnang anu yuô ơ̆u, UBND huyên pơgơl rim kơ kuan, đơn vi cham pơlei adrĭng rim hôi, đoan thê ling lang pơm Quyêt đinh ksô̆ 160/QĐ-UBND 'năr 08/02/2018 đơ̆ng UBND huyên lơ̆m ăn lĕch glong pơnhroh "Jơră dêh tơdrong pơtho khan phap luât, krao akŏm nă ma kon kông" jơnang 2017 – 2021 lơ̆m tơring
Lơ̆m 'noh ơĭ rim tơdrong cu thê sư̆ tơgŭm thông tin tơtam, trơ trŏ, hlău đŏk, hlău kơpăng, pơm rim tơdrong kơ 'ban sư̆ nă ma kon kông rim tơdrong pôk xuôn tơdrong băt, pơm trơ trŏ phap luât, lui tơpă tơmưt tơdrong pơgơl đơ̆ng Đang, tơdrong ngŏ hnhei pơgơl đơ̆ng kơpal, tơgŭm nă ma alưng pơm choh jang, pơjing kinh tê xa hôi oei cham pơlei
Thoi 'noh, adrĭng pơm duh rim Hôi nghi pơtho khan phap luât oei rim thôn, pơlei nă ma kon kông lơ̆m tơring huyên
Ahrĕi, loi 07 ơbơ̆u hŏk sinh đơ̆ng huyên apung kông Vinh Thanh truh trương dư măng khai giang sơnăm hŏk anao sơnăm 2019 – 2020
Bơngai pơtơ̆p pơtho weng rim mĭ 'bă adrĭng hưch hanh gô minh lê khai giang tơpă, trŏ yê nghia weng chĕp ăn tơdrong hưch hanh ăn hŏk sinh
'Năr pơtơm năm tơmưt Trương PTDTNT THCS&THPT Vinh Thanh, oh Đinh Thi Thuy Hăng, oei pơlei Klot Pok, thi trân Vinh Thanh khă mơlơ̆u
Trương anao, 'ban 'be anao, bơngai pơtơ̆p pơtho anao
Đei cô chu nhiêm gô oei khu nôi tru, pơchi ăn dơnŏ oei weng pơtho khan nôi quy trương lơp anao, Hăng jơh tư tin weng hưch hanh loi lơ̆m môi trương hŏk tơp anao
Oh Đinh Thi Thuy Hăng pơđam 'bơl nưih sơngưm đơn bơ̆n in ơ̆u
Yŏk hŏk sinh tơmưt sơnăm anao, pơtho khan ăn rim đe oh hŏk sinh anao tơmưt trương lơ̆m lư sơnăm hŏk dach đei hnam trương ngŏ hnhei
Rim bơngai pơtơ̆p pơtho chu nhiêm lơ̆p 6 dach oei jê̆, potho khan ăn rim đe oh pơm quen adrĭng môi trương anao sư̆ pơm ăn rim đe oh ơĭ tơdrong yăl arih alưng lơm môi trương hŏk tơ̆p anao
Duch Đinh Thi Thuy – giao viên chu nhiêm lơ̆p 6A2, Trương PTDTNT THCS&THPT Vinh Thanh ăn alê̆
Sơnăm anu, Trương ơĭ 462 hŏk sinh oei 02 kơ̆p hŏk THCS&THPT
Lê khai giang sơnăm hŏk anao oei Trương PTDTNT THCS&THPT Vinh Thanh trong pơtơm la it ching phông chao sơnăm hŏk anao sư̆ pơm tơdrong alưng ăn hŏk sinh la kon mon nă ma kon kông lơ̆m tơring huyên
Trương PTDTNT THCS&THPT Vinh Thanh ơĭ 100% hŏk sinh la kon mon nă ma kon kông
Adrol sơnăm hŏk anao, hnam trương jơh pơnhroh lư tơdrong pơtho khan, krao akŏm hŏk sinh năm truh trương đơ̆ng rŏng măng pơdơĭ he sư̆ tơmăn tơl si sô̆ hŏk sinh
Thây Tư Kim Lân – Hiêu trương Trương PTDTNT THCS&THPT Vinh Thanh ăn băt
Adrĭng tơdrong hưch hanh đơ̆ng rim bơngai pơtơ̆p pơtho lơ̆m rim apung teh đak, rim tơdrong hưch hanh năm truh trương đơ̆ng hŏk sinh weng rim tơdrong pran đơ̆ng bơngai pơtơ̆p pơtho apung kông Vinh Thanh pơkă minh sơnăm hŏk anao adrĭng lư tơdrong pơgloh
Adrĭng rim tơdrong tơgŭm đơ̆ng kơpal, nă ma kon kông lơ̆m tinh jơh pran tŭk bơngot dơnuh đơ̆ng kơ kach hŏk tơ̆p, tơjung pơm tơdrong băt anao tơmưt choh jang
Đơ̆ng sơnăm 2017, xa Vinh Sơn pơm Dư an hla nhĕm an toan yua Chinh phu New Zealand tơgŭm, ăn nă ma kon kông oei ơ̆u oei jê̆ adrĭng KHKT lơ̆m choh jang hla nhĕm an toan
Truh ahrĕi, hla nhĕm an toan Vinh Sơn đei siêu thhi Big C đăt ruôt dăch
Minh kơtum nă ma adrĭng tơdrong wă jơh pơjing adrĭng 25 ŭnh hnam trưk tiêp choh jang weng pơlok să chđeh teh đơ̆ng 35.000 truh 40.000m2
'Boi rim ŭnh hnam pơtăm hla nhĕm oei ơ̆u ăn alê̆, minh ŭnh hnam choh jang 500m2 hla nhĕm uôl iêl ăn thu 'yŏk tiênh jơnŭm đei 3,5 - 4 triêu đông minh khĕi
Trư jên pơm, minh sơnăm kung thu 'yŏk đei khoang 60 triêu đông
Tơdrong tơjung pơm KHKT tơmưt choh jang nông nghiêp lơ̆m apung kông Vinh Sơn atung rim tơdrong pơm alưng tơdrong yăl arih đơ̆ng nă ma, pơgŏp piêu minh tơdrong hưch hanh ăn ma ma kon kông lơ̆m tinh
UBND huyên anao phê duyêt Dư an pơlŏk să mô hinh "rong nơnung bĭ ơĭ trôk" oei lơ̆m kơbră mŭk tiêu kơpal teh đak tơjul dơnuh kơjăp sơnăm 2019 lơ̆m tơring xa Vinh Thinh
Đei alê̆, Dư an tơgŭm 13.650 hlak nơnung adrêch adrĭng trong lương khoang 05g minh hlak (200 hlak minh kilôgam), đei pơnhroh pơm lơ̆m 07 thôn lơ̆m tơring xa Vinh Thinh thoi lĕ: An Ngoai, Vinh Đinh, Vinh Thai, Vinh Hoa, Vinh Binh, Vinh Trương weng An Nôi adrĭng pơting ksô̆ jên loi 310 triêu đông
Rim ŭnh hnam adrĭng pơm dư an đei tơgŭm 100% adrêch tơmăn tơl tơdrong thu 'yŏk đei, tơgŭm 50% jên đô sa adrĭng 10.678 kg, lơ̆m 'noh: đô sa ka tap 9.912 kg, cam kông nghiêp 766kg weng bơgang thŭ y (Vitamin, khoang chât)
Kua dư an, sư̆ tơgum ăn nă ma băt loi lơ̆m KHKT tơjung pơm tơmưt choh jang pơgŏp tơdrong tơjul dơnuh ranh weng kơjăp, pơm lĕch rim đô uôl iêl đa dang, phong phŭ tơgŭm đei tơdrong kơwă, pôk xuôn giă tri đô pơm lĕch đơ̆ng mô hinh pơlŏk să
Lư sơnăm anu yuô ơ̆u, Hôi nông dân huyên Vinh Thanh jơh pơm lư tơdrong tơgŭm nă ma pơjing kinh tê ŭnh hnam
Minh kơpah tơdrong pơtruh KHKT tơmưt choh jang, krao akŏm nă ma tơplih kơ kơ̆u kinh tê 'boi tơdrong choh jang hang hoa, pôk xuôn giă tri đô pơm lĕch
Ahrĕi, Hôi nông dân huyên Vinh Thanh jơh 'yŏk uy thac ăn vei ŭnh hnam dơnuh dơnŏ Phong pơjao jĭt NHCSXH huyên adrĭng doanh sô̆ ăn vei đat loi 113,8 ty đông ăn 2.524 măng ŭnh hnam vei
Yua oei jê̆ nguôn jên mă lư nă ma kon tơring oei huyên Vinh Thanh jơh kjung đĭ dơnuh kơjăp, alưng tơdrong yăl arih
Hôi LHPN tinh anao adrĭng Hôi LHPN huyên Vinh Thanh pơlŏk mô hinh điêm tơjul chă yuô đô nilon jư vei môi trương dơnŏ thi trân Vinh Thanh
Adrĭng pơm mô hinh ơĭ 30 bơngai la mai oh lơ̆m tơring thi trân Vinh Thanh, Trong pơtơm pơm mô hinh jơh đei lư mai oh tơpă hương ư̆ng
Lơ̆m dơnŏ pơlŏk, Khul pơgơl mô hinh jơh pơthokhan glong pơnhroh weng tơdrong pơm, kyê kêt pơm jư vei môi trương
Lơ̆m 'noh, jơră dêh tơdrong pơtho khan, krao akŏm ŭnh hnam, nă ma cham pơlei adrĭng pơm, pơm hơgĕi rim tơdrong lơ̆m jư vei môi trương
Tơjul chă yuô đô nilon jơnang năm chơ weng lơ̆m sinh hoat rim 'năr; tơplih tơdrong đơ̆ng nă ma lơ̆m tơdrong dach chă yuô đô nilon sư̆ đô sa, đô sinh hoat, chă yuô gio xach nhưa jơnang năm chơ, pơm phân loai rac, krao akŏm mai oh adrĭng pơm jư vei môi trương
Mô hinh pơm la tơdrong tơpă pơm tơjul rac thai nhưa, rac thai đơ̆ng đô nilon tŭk lĕch môi trương yăl arih ahrĕi
Dơnŏ măng lê, rim mai oh hơdơi đei ăn minh to gio xach nhưa sư chă yuô jơnang năm chơ, tơjul chă yuô đô nilon rim 'năr
Bơghê 'năr 11/9, dơnŏ Hôi trương UBND thi trân Vinh Thanh, Hôi nông dân tinh adrĭng Hôi nông dân huyên Vinh Thanh pơlŏk lơ̆p pơtho khan tơmăn tơl an toan trong năm, phong dơt ma tuy weng tin jung đen sơnăm 2019
Truh lơ̆p pơtho khan ơĭ jê̆ 50 bơngai la kang bô chi hôi nông dân cơ sơ weng Hôi nông dân rim xa, thi trân lơ̆m huyên
Dơnŏ lơ̆p potho khan, rim nă ma đei kơpăng pơtho khan minh ksô̆ tơdrong đơ̆ng Đang, kơpal weng đơ̆ng Trung ương Hôi nông dân lơ̆m adring pơm tơmăn tơl an toan trong năm, phong dơt tôi pham ma tuy, tin jung đen oei apung cham pơlei, apung kông; thưk trang weng rim tơdrong lơ̆m tơmăn tơl an toan trong năm, phong dơt tôi pham ma tuy, tin jung đen lơ̆m tơring tinh
Kua lơ̆p pơtho khan, tơgŭm pôk xuôn tơdrong băt đơ̆ng kang bô nă ma lơ̆m tơmăn tơl an toan trong năm phong dơt rim loai tôi pham ma tuy, tin jung đen, pơgŏp tơdrong tơmăn tơl an ninh trât tư oei cham pơlei
Thoi 'noh, kua ơ̆u tơgŭm ăn kang bô hôi nông dân cơ sơ ơĭ piêu tơdrong băt, kơ kach pơtho khan lơ̆m tơdrong tơmăn tơl an toan trong năm, phong dơt rim lơi bơngai pơm brưa, phong dơt ma tuy weng rim tơdrong tin jung đen ăn hôi viên weng đĭ đăng nă ma oei cham pơlei alê̆, băt mă ro loi sư̆ bĭ pơm glăi
Thoi măng Têt trung thu sơnăm 2019, huyên Vinh Thanh pơlŏk lư tơdrong sơhmanh Têt trung thu ăn rin đe hơyoh lơ̆m tơring huyên
Thoi 'noh 'yŏk jên đơ̆ng nguôn jên Bao trơ đe hơyoh huyên, ăn 40 suât qua ăn đe hơyoh dơnuh, đe hơyoh kue, đe hơyoh ơĭ tơdrong pơgloh hrat tơnap oei 02 xa Vinh Sơn weng Vinh Kim, minh suât qua 200 ơbơ̆u
Phong LĐ-TB&XH huyên adrĭng Huyên đoan pơlŏk rim tơdrong sơhmanh ăn rim đe hơyoh in: Pơlŏk chương trinh 'năr hôi đe hơyoh amĕm văn hoa dân gian; Chương trinh đêm hôi trăng răm dơnŏ Trung tâm VH-TT-TT huyên weng ăn 200 suât qua ăn đe hơyoh lơ̆m tơring huyên
Minh kơpah 'noh, UBND huyên Vinh Thanh pơgơl rim nganh, đoan thê liên quan weng rim cham pơlei pơlŏk rim tơdrong sơhmanh Têt trung thu ăn đe hơyoh lơ̆m huyên
Rim xa, thi trân tơjung pơm glong pơnhroh cu thê weng tơgŭm jên sư̆ pơlŏk tơdrong sơhmanh têt trung thu ăn đe hơyoh oei cham pơlei bơ̆n
Lơ̆m 'noh, pơlŏk minh dơnŏ sơhmanh pơnhôm ăn đe hơyoh lơ̆m rim thôn, pơlei adrĭng rim tơdrong sơhmnah in: pơlŏk rim tro chơi dân gian, mua lân, choh xoang, phă cô… adrĭng bơne, năm tơmang ăn kua ăn đe hơyoh oei lơ̆m kơbră ŭnh hnam dơnuh, đe hơyoh ơĭ tơdrong pơgloh hrat tơnap
Kua ơ̆u, sư̆ pơm tơdrong ăn rim đe hơyoh lơ̆m tơring huyên đei adrĭng sơhmanh têt trung thu sơnăm 2019 hưch hanh weng alưng liêm
Sư̆ pơm ơĭ thu 'yŏk măng krao akŏm "Đĭ đăng nă ma đoan kêt tơjung pơm cham pơlei anao, đô thi alưng liêm" sơnăm 2019, minh kơpah pơgơl, pơtho khan MTTQ rim xa, thi trân adrĭng pơm glong pơnhroh "Đĭ đăng nă ma đoan kêt tơjung pơm tơdrong yăl arih văn hoa", pơlŏk đăng kyê pơm ŭnh hnam văn hoa, apung nă ma văn hoa sơnăm 2019
MTTQ Viêt Nam huyên pơgơl MTTQ cơ sơ pơtĕp pơtho khan trong glong jư vei an ninh teh đak, tơmăn tơl an ninh apung kông, phong dơt bơngai pơm glăi weng rim tê nan xa hôi, jư vei môi trương, ư̆ng phŏ adrĭng tơplih plĕnh, tơmăn tơl an toan trong năm
Thoi 'noh, duy tri weng pơlok să mô hinh anao, kơ kach pơm hay, thu 'yŏk đơ̆ng MTTQ weng rim tô chưc thanh viên in
"Rong nhŭng teh amăn", "Nhŭng teh tinh nghia", "Hu phê amĕm", "Pơm hrang trong apung", "An ninh trât tư"… mô hinh "Pơlei văn hoa bĭ ơĭ tơdrong 'bĕt kơdih ơkơ̆u, 'bao lư̆k ŭnh hnam weng rim tơdrong pơm glăi phap luât" dơnŏ pơlei Kông Trŭ, xa Vinh Kim; mô hinh "Kơdih ngŏ hnhei lơ̆m vê sinh môi trương" dơnŏ thôn Đinh Tam, xa Vinh Hao; mô hinh "Jư vei môi trương, ư̆ng phŏ adrĭng tơplih plĕnh" dơnŏ thôn Đinh Quang, xa Vinh Quang
Jơh chĕp ăn thu 'yŏk tơpă, pôk xuôn tơdrong yăl arih weng nưih sơngưm đơ̆ng kon tơring, pơgŏp tơdrong jư vei an ninh trât tư weng jư vei môi trương lơ̆m tơring huyên; rim cham pơlei pơm hơgei mô hinh anu in MTTQ xa Vinh Thinh, Vinh Quang, Vinh Hiêp weng thi trân Vinh Thanh
Đai hôi đai 'biêu rim nă ma kon kông tinh Binh Đinh măng mă III sơnăm 2019 jơh đei pơlŏk tơmưt 'năr 12/9/2019
Đai hôi la măng sư̆ pơtho khan piêu thu 'yŏk rim tơdrong kon kông lơ̆m 05 sơnăm anu yuô ơ̆u, thoi 'noh bơne rim điển hinh pơgloh bơngai kon kông lơ̆m pơjing kinh tê xa hôi, an ninh trât tư
Atŭch tơdrong tơja 'năr ơdrơ̆u, nhơ̆n pơtruh ăn mih ma dŭch nă tơdrong chih: Tơplih lơ̆m tơdrong yăl arih apung nă ma kon kông huyên Vinh Thanh
Lư sơnăm anu yuô ơ̆u, adrĭng tơdrong ngŏ hnhĕi đơ̆ng Đang weng kơpal, Vinh Thanh jơh tơjung pơm weng pơgơl pơm ơĭ thu 'yŏk tơdrong pơjing kinh tê xa hôi apung kông pơtĕp adrĭng tŭk bơngot dơnuh adrĭng tơdrong "Pơnhôm krao nguôn lư̆k ăn pơjing kinh tê xa hôi, pơgloh la tơgŭm pơjing kêt kơ̆u ha tâng oei apung kông"
Yua tơdrong ngŏ hnhei 'noh, tơdrong yăl arih đơ̆ng nă ma Vinh Thanh, pơgloh la apung nă ma kon kông jơh ơĭ tơdrong tơplih anao
Pơm tơdrong kon kông, 05 sơnăm anu yuô ơ̆u, Đang weng kơpal tơgŭm loi 494 ty đông pơm rim chương trinh, chinh sach, dư an adrĭng apung nă ma kon kông weng apung kông oei huyên Vinh Thanh
Tơdrong pơnhroh pơm rim chương trinh, dư an mă lơ̆m 'noh pơgloh la Chương trinh mŭk tiêu kơpal teh đak tơjul dơnuh kơjăp weng rim tơdrong tơjul dơnuh jơnang anu yuô ơ̆u oei huyên Vinh Thanh dach ơĭ tơdrong adrĭng pơm hơgĕi lơ̆m rim kơ̆p, rim nganh lơ̆m tơdrong pơlŏk pơm
Yua 'noh, chương trinh đei pơnhroh pơm khă alưng kơna jơh pơm tơplih tơdrong băt lơ̆m tơjul dơnuh, pơm kjung tơdrong chu đông, kơdih kjung đơ̆ng bơngai dơnuh, 'yŏk weng chă yuô ơĭ thu 'yŏk tơdrong tơgŭm đơ̆ng kơpal, đơ̆ng nă ma cham pơlei sư̆ đĭ dơnuh, kjung pơm bơdrong
Lơ̆m jơnang anu yuô ơ̆u, huyên ưu tiên rim dư an tơgŭm trư̆k tiêp ăn choh jang, tơgŭm an sinh xa hôi in: thuy lơi, trong năm, đak sach, văn hoa xa hôi
Thoi 'noh, kjung tơgŭm pơjing choh jang, đa dang hoa sinh kê adrĭng tơgŭm kêt kơ̆u ha tâng rim xa dơnuh, thôn pơgloh hrat tơnap; tơjul rim tơdrong tơgŭm ăn soh bĭ ơĭ điêu kiên, kjung rim tơdrong tơgŭm ơĭ điêu kiên weng tiên jung ưu đai sư̆ pơjing choh jang, pơtơ̆p nghê, tơgŭm tơdrong pơm, xuât khơu bơngai pơm
Pơtho khan bơngai dơnuh, ŭnh hnam dơnuh, apung dơnuh chu đông, pơjăng kjung kơdih, jơră dêh tơdrong pơm tơdrong phân kơ̆p, ăn kŭn ăn cham pơlei, cơ sơ, pơjing tơdrong đơ̆ng nă ma cham pơlei lơ̆m tơjul dơnuh
Tơdrong pơgloh hưch hanh la đơ̆ng sơnăm 2009, Nghi kŭ̆t 30a đơ̆ng kơpal teh đak đei pơnhroh pơm lơ̆m 62 huyên dơnuh jơh thuôl minh trong kơyal anao tơmưt tơdrong yăl arih đơ̆ng nă ma apung kông Vinh Thanh
Kơ jĭt kông trinh tơgŭm nă ma đei tơgŭm pơm, rim ŭnh hnam dơnuh jơh đei tơgŭm jên, đô choh jang nông nghiêp, tơdrong yăl arih đơ̆ng rim ŭnh hnam dơnuh jơh kjung mă ro loi
Pơjing rim tơdrong đat đei, lơ̆m jơnang truh, huyên Vinh Thanh ling lang krao rim nguôn lư̆k tơgŭm pơjing cơ sơ ha tâng, jơră dêh tơplih kơ kơ̆u kinh tê 'boi tơdrong hang hoa pơtĕp adrĭng kjung tơdrong khuyên nông, khuyên lâm, pơtruh weng tơjung pơm KHKT
'Năr 15/9, đĭ đăng 9 xa, thi trân lơ̆m tơring huyên Vinh Thanh jơh pơlŏk 'bơu cư trương thôn, trương khu phô nhiêm ky 2019 – 2021
Kơ ơbơ̆u nă ma lơ̆m tơring huyên jơh năm tŭk phiêu 'bơ̆u lĕch rim bơngai ơĭ nưih sơngưm yăl arih alưng liêm, bơngai đei nă ma gơneh gơnơ̆m lơ̆m cham pơlei sư̆ pơm biêk oei lơ̆m cham pơlei nă ma
Nhiêm ky anu, huyên Vinh Thanh ơĭ 59 dơnŏ 'bơ̆u cư, 'bơ̆u lĕch 59 trương thôn, khu phô trương lơ̆m tơring
Măng 'bơ̆u cư đei pơlŏk đơ̆ng 06h30’ weng atŭch tơmưt 11h 'năr 15/9
Ngŏ adrĭng, tơdrong 'bơ̆u cư lơ̆m tơring huyên Vinh Thanh đei pơlŏk alưng, nă ma năm truh rim dơnŏ 'bơ̆u cư sư̆ chă rim nă ma ơĭ duh nưih sơngưm, tơdrong yăl arih alưng liêm 'bơ̆u tơmưt chưc danh trương thôn, trương khu phô nhiêm ky 2019–2021
Năr 14/9, Trung tâm bôi dương chinh tri huyên Vinh Thanh pơlŏk Lê bê giang lơ̆p 'bôi dương ly luân chinh tri weng kơ̆p hla chư̆ng nhân ăn đô̆i tương kêt nap Đang măng mă 2 sơnăm 2019
Lơ̆p hŏk ơĭ 56 nă ma pơgloh truh đơ̆ng rim chi, đang 'bô cơ sơ lơ̆m tơring huyên
Atŭch khŏa hŏk, 100% hŏk viên keh kông nhiêm vu weng đei kơ̆p hla chư̆ng nhân 'bôi dương chương trinh khŏa hŏk
Lơ̆m 'noh, loai hơgei ơĭ 32 nă ma, 'yŏk ty lê 57,1%; loai khă ơĭ 22 nă ma, 'yŏk ty lê 39,2% weng loai trung 'binh ơĭ 02 nă ma, 'yŏk ty lê 3,6%
Đei alê̆, lơ̆m khŏa hŏk đei pơlŏk đơ̆ng 'năr 11/9 truh 'năr 14/9, rim nă ma đei tơgŭm rim tơdrong băt kơ 'ban lơ̆m rim tơdrong in
Khăi lươc lich sư Đang công san Viêt Nam; Cương linh tơjung pơm teh đak lơ̆m jơnang quă đô kjung chu nghia xa hôi; Tơdrong kơ 'ban đơ̆ng Điêu lê Đang công san Viêt Nam; Hŏk tơ̆p weng pơm 'boi nưih sơngưm yăl arih alưng liêm Hô Chi Minh weng pran đei oei tơmưt Đang viên Đang công san Viêt Nam
Kua lơ̆p hŏk, sư̆ pôk xuôn tơdrong băt lơ̆m lyê luân chinh tri, xac đinh đei vai tro, trach nhiêm đơ̆ng ơkơ̆u, pơjăng pran sư̆ sruô̆ih đei oei lơ̆m hang ngu đơ̆ng Đang
UBND huyên anao ăn lĕch glong pơnhroh tơgŭm tŭk dơnuh adrĭng rim ŭnh hnam ơĭ kông adrĭng kach mang la ŭnh hnam dơnuh đa chiêu jơnang 2019 – 2020
Thu 'yŏk ngŏ hnhei tơmưt atŭch sơnăm 2018, lơ̆m huyên ơĭ 231 ŭnh hnam dơnuh la bơngai ơĭ kông
Sơnăm 2019, lơ̆m huyên pran tơjul 50% ksô̆ ŭnh hnam nă ma ơĭ kông oei lơ̆m kơbră ŭnh hnam dơnuh đa chiêu, dang dang adrĭng 138 ŭnh hnam weng truh sơnăm 2020, pran tŭk rim ŭnh hnam dơnuh la ŭnh hnam nă ma ơĭ kông
UBND huyên kung jơh ăn lĕch minh ksô̆ tơdrong cu thê in: Ngŏ hnhei pơtho khan thưk trang, tơdrong chĕp truh dơnuh đơ̆ng rim ŭnh hnam dơnuh sư̆ ơĭ tơdrong tơgŭm; kjung tơdrong pơtho khan tơdrong phap luât đơ̆ng Đang, kơpal lơ̆m tơgŭm tơdrong pơm; tơgŭm ưu tiên ăn ŭnh hnam dơnuh mă ơĭ bơngai ơĭ kông thoi kua tơdrong tơjul dơnuh đơ̆ng kơpal
Jơră dêh tơdrong xa hôi hoa đơ̆ng tơdrong krao akŏm tơdrong tơgŭm đơ̆ng nă ma cham pơlei sư̆ tơgŭm ăn ŭnh hnam nă ma ơĭ kông ơĭ tơdrong hrat tơnap kjung đĭ dơnuh
Khul điêu phôi Dư an hla nhĕm an toan tinh Binh Đinh anao adrĭng Phong nông nghiêp weng pơjing cham pơlei huyên khai giang khoa đao tao lơ̆m tơmăn bal ăn nă ma adrĭng tơdrong wă pơtăm hla nhĕm an toan dơnŏ xa Vinh Sơn
Tham dư lơ̆p hŏk ơĭ 28 nă ma la hôi viên nông dân lơ̆m kơtum adrĭng tơdrong wă pơtăm hla nhĕm an toan
Kua 07 tuân pơtơ̆p, minh tuân minh 'năr đơ̆ng 'năr 12/9 truh 'năr 24/10/2019, rim nă ma đei tơgŭm rim tơdrong băt lơ̆m tơdrong choh jang rim loai hla nhĕm ôn đơi in
Băp cai, cai thao, suplơ, amnĕ ngam, củ cải, xa lach… Jơrông jĭ weng rim tơdrong phong dơt 'boi tơdrong ngŏ hnhei jĭt glăi tông hơp IPM; tơdrong ngŏ hnhei 'long pơtăm weng ghi nhât kyê tơmăn bal; an toan vê sinh đô sa lơ̆m choh jang hla nhĕm an toan; rim tơdrong glăi jơnang chă yuô bơgang jư vei 'long pơtăm weng tơdrong chă yuô bơgang jư vei 'long pơtăm lơ̆m pơtăm hla nhĕm an toan
Adrĭng tơdrong pơtho khan đơ̆ng lyê thuyêt thoi kua hinh anh trư̆k quan, lơ̆m jơnang đao tao, rim nă ma đei trư̆k tiêp thưc hanh lơ̆m tơmăn đơ̆ng tơdrong thiêt kê tơmăn hla nhĕm truh gô đĕch adrêch, kơ kach pơtăm, tơme rong, 'bŏn phân, chrŭh đak, ngŏ hnhei 'long pơtăm ( 02 măng 01 tuân) sư̆ rôp băt tơdrong yăl arih weng jơrông jĭ
Bơghê 'năr 18/9, Phong nông nghiêp weng pơjing cham pơlei huyên Vinh Thanh adrĭng UBND xa Vinh Kuang pơjing anao kơtum adrĭng tơdrong wă choh jang hla nhĕm an toan
Kơtum ơĭ 21 ŭnh hnam nă ma thôn Đinh Trương adrĭng pơm. Kơtum oei lơ̆m kơbră Dư an hla nhĕm an toan tinh Binh Đinh jơnang 2016 – 2021. Jơnang pơm đơ̆ng kơtum đơ̆ng 'năr 01/10/2019 truh 'năr 35/05/2021
Kơtum adrĭng tơdrong wă choh jang hla nhĕm an toan jơh tơjung pơm kuy chê̆, 'bơ̆u khul pơgơl, kơtum trương sư̆ pơnhroh pơm rim tơdrong đơ̆ng kơtum
Adrĭng pơm kơtum, nă ma đei Dư an hla nhĕm an toan tinh Binh Đinh tơgŭm pơtơ̆p, pơtho khan kơkach choh jang rim loai hla nhĕm, chư̆ng nhân tiêu chuân ViêtGAP, tơgŭm kêt nô̆i adrĭng thi trương tiêu thu đô pơm lĕch
Đei alê̆, kơtum adrĭng tơdrong wă choh jang hla nhĕm an toan yua rim nă ma ơĭ tơdrong adrĭng, kơdih pơm lĕch 'boi tơdrong đơ̆ng phap luât sư̆ pơjing nưih sơngưm jăng pran đơ̆ng tơ̆p thê, đơ̆ng rim nă ma sư̆ tơgŭm adrĭng pơm ơĭ thu 'yŏk rim tơdrong choh jang, tĕch bơdro, jĭt vŭ sư̆ kjung thu 'yŏk weng alưng tơdrong yăl arih đơ̆ng rim nă ma lơ̆m kơtum
Jơnang anu yuô ơ̆u, Hôi nông dân huyên Vinh Thanh jơh pơm hơgei tơdrong tin chơ̆p vei jên kua rim ngân hang adrĭng pơting lơkah sơre loi 121 ty đông ăn nă ma vei jên pơjing kinh tê
Kua 'noh pơgŏp tơdrong pơgloh ăn nă ma tŭk dơnuh weng kjung pơm bơdrong kơjăp, tơjung pơm tơdrong nông nghiêp pơjing toan diên 'boi tơdrong kjung ty trong kĭa rong, jĭt vŭ, pơtăm 'long weng sruô̆ih keh kong mŭk tiêu kơpal teh đak tơjung pơm cham pơlei anao
Sư̆ tơgŭm nă ma oei jê̆ đei rim nguôn jên ưu đai tơgŭm pơjing choh jang, tĕch bơdro, lư sơnăm anu yuô ơ̆u, Hôi nông dân huyên jơh adrĭng NHCSXH huyên pơm hơgei tơdrong vei jên ăn rim ŭnh hnam dơnuh weng rim nă ma ơĭ kông adrĭng teh đak, ngŏ anu la tơdrong pơgloh đơ̆ng Hôi
Ahrĕi rim kơ̆p hôi atung yok uy thac 11 chương trinh ăn vei adrĭng pơting lơkah sơre loi 115 ty đông oei 62 kơtum tin chơ̆p ăn 3.0297 ŭnh hnam vei jên
Kua pơtho khan thu 'yŏk chă yuô jên vei ăn 'boh nă ma hơdơi chă yuô nguôn jên trơ trŏ tơdrong ơĭ thu 'yŏk, nguôn jên dăch đei rim kơ̆p hôi ngŏ hnhei hơgei yua 'noh tơdrong thu 'yŏk đei tiên jung đei pôk xuôn, ty lê sơre đunh tơjul kua rim sơnăm
Minh kơpah 'noh, Huyên hôi kung jơh adrĭng ngân hang nông nghiêp weng pơjing cham pơlei huyên pơjing anao đei 08 kơtum vei jên yua tô chư̆k hôi ngŏ hnhei ăn loi 79 măng nă ma vei loi 06 ty đông, đat 121,12% chi tiêu kơpưng pơjao
Yua pơjing đei tơdrong pơjăng đơ̆ng rim kơtum vei jên, rim nguôn jên đei nă ma chă yuô weng pơjing thu 'yŏk
Jơnang anu yuô ơ̆u, lơ̆m tơdrong đơ̆ng Đang weng kơpal, UBND huyên jơh ăn lĕch tơtam văn 'ban pơgơl sư̆ pơtho khan pơm tơdrong giao duc hŏk sinh kon kông weng apung kông; tơjung pơm glong pơnhroh pơnhroh trơ trŏ adrĭng tơdrong đơ̆ng rim cham pơlei, thoi 'noh, pơgơl pơlŏk pơm ơĭ thu 'yŏk rim tơdrong pơgloh sư̆ pôk xuôn tơdrong thu 'yŏk đei tơdrong pơtơ̆p weng hŏk adrĭng bơngai pơtơ̆p pơtho weng hŏk sinh kon kông, pơgloh la adrĭng Trương PTDT 'ban trŭ
Adrĭng 'noh, rim kơ̆p, nganh weng cham pơlei tơgŭm, pơtĕp, krao akŏm rim nguôn jên tơgŭm tơjung pơm, cai tao cơ sơ vât chât, ruôt đô ăn hê thô̆ng Trương PTDT 'ban trŭ
Thoi 'noh chă yuô nguôn jên đơ̆ng cham pơlei, xa hôi hoa nguôn jên, krao akŏm mĭ bă hŏk sinh tơgŭm vât chât sư̆ kjung cơ sơ vât chât, đô pơtơ̆p lơ̆m rim trương 'ban trŭ lơ̆m tơring huyên
Tơdrong giao duc weng đao tao pôk xuôn tơdrong băt đơ̆ng nă ma kon kông dĕch đei khul pơgơl ngŏ hnhei pơm, Tơdrong tơjung pơm, trang bi cơ sơ vât chât, đô pơtơ̆p weng hŏk, pôk xuôn tơdrong thu 'yŏk đei trong pơtơ̆p đơ̆ng đôi ngu bơngai pơtơ̆p pơtho dĕch đei ngŏ hnhei tơgŭm
UBND huyên pơgơl pơnhroh pơm duh rim tơdrong adrĭng kon mon nă ma kon kông in: kơp hla al, tơgŭm phê, jên sa ĕt, sinh hoat weng rim tơdrong nai sư̆ pơm tơdrong ăn rim đe hơyoh hŏk tơp hơgei
Pơm hơgei tơdrong krao akŏm đe hơyoh truh trương trŏ sơnăm, krao akŏm ksô̆ hŏk sinh la kon mon nă ma kon kông tŭk hŏk năm hŏk piêu
Pơtơ̆p nghê ăn nă ma cham pơlei, pơgloh la nă ma apung kông la minh tơdrong grông đơ̆ng Đang weng kơpal sư̆ tơgŭm ăn nă ma ơĭ tơdrong tŭk bơngot dơnuh, pran tŭk dơnuh đơ̆ng chiÊnh tơdrong pơm đơ̆ng ơkơ̆u bơ̆n
Lư sơnăm anu yuô ơ̆u, Trung tâm GDNN – GDTX huyên Vinh Thanh pơnhôm tơmưt tơdrong đao tao nghê ăn nă ma cham pơlei, Trung tâm bĭ thôi kjung cơ sơ vật chât, trang thiêt bi, jơră dêh tơdrong đao tao, bôi dương bơngai pơtơ̆p pơtho, kang bô ngŏ hnhei pơtơ̆p nghê
Adrĭng 'noh, danh muc nghê đao tao đei tơgŭm trơ trŏ 'boi tơdrong đơ̆ng thi trương weng tơdrong pơjing kinh tê xa hôi đơ̆ng cham pơlei
Chương trinh, giao trinh đao tao đei chinh sưa, tơgŭm linh hoat tơgŭm đei tơdrong tơplih đơ̆ng thi trương
Mălĕi, sư̆ tơdrong pơtơ̆p nghê pơjing thu 'yŏk loi piêu, kơpal wă ơĭ tơdrong tơgŭm ăn tơdrong pơtơ̆p nghê adrĭng nă ma apung kông
Pơgloh, wă pôk xuôn tơdrong thu 'yŏk đei pơtơ̆p nghê pơtĕp adrĭng tơgŭm tơdrong pơm
Sơ văn hoa thê thao tinh anao ơĭ glong pơnhroh pơlŏk giao lưu văn hoa nă ma kon kông weng tơdrong ŭnh hnam sơnăm 2019 dơnŏ pơlei K8, xa Vinh Sơn adrĭng rim tơdrong: Giao lưu, asong kinh nghiêm lơ̆m tơjung pơm weng pơjing văn hoa nă ma kon kông, tơjung pơm tơdrong yăl arih văn hoa cơ sơ, tơjung pơm ŭnh hnam alưng liêm; trinh diên nghê thuât 'bai choi dân gian weng Hôi pơlei
Anu la tơdrong pơm sư̆ pôk xuôn tơdrong băt ăn đĭ đăng nă ma adrĭng tơjung pơm weng pơjing văn hoa rim nă ma kon kông; jư vei weng pơjing rim tơdrong văn hoa đơ̆ng sơ̆ alưng liêm oei cham pơlei
Thoi 'noh pơm tơdrong tơplih dêh lơ̆m tơdrong băt lơ̆m tơjung pơm ŭnh hnam alưng liêm; phong dơt 'bao lưk ŭnh hnam; tŭk rim tơdrong lac hâu lơ̆m apung nă ma cham pơlei, pơgŏp tơdrong pơjăng lơ̆m trong glong tơjung pơm ŭnh hnam văn hoa, pơlei văn hoa, xa đat chuân văn hoa cham pơlei anao
Lư sơnăm anu yuô ơ̆u, MTTQ rim kơ̆p huyên Vinh Thanh ơĭ tơdrong pơgloh lơ̆m tơdrong tơjung pơm weng pơlŏk să lư mô hinh alưng lơ̆m tơring nă ma cham pơlei. Pơgŏp tơdrong tŭk bơngot dơnuh, pơjing kinh tê, pơm ơĭ thu 'yŏk măng krao akŏm "Đĭ đăng nă ma đoan kêt tơjung pơm tơdrong yăl arih văn hoa oei cham pơlei" pơtĕp adrĭng tơjung pơm cham pơlei anao
Truh ahrĕi, MTTQ huyên Vinh Thanh jơh pơnhroh tơjung pơm đei 84 mô hinh in: Mô hinh tơmăn bal grông, mô hinh hla nhĕm an toan, mô hinh bĭ đeh kon mă pêng, mô hinh bĭ ơĭ kon mon tŭk hŏk, mô hinh bĭ mươih bri glăi, mô hinh atol anh Nă Hô lơ̆m apung nă ma cham pơlei
Rim mô hinh anu jơh pơjing thu 'yŏk tơpă, pơnhôm lư nă ma adrĭng pơm
Sư̆ pơgŏp tơdrong tơjung pơm Hôi mai oh 'năr kang kơjăp dêh, pơm tơdrong ăn mai oh pơjing lơ̆m lư tơdrong, tơjung pơm ŭnh hnam alưng liêm dăch đei Hôi mai oh ngŏ hnhei, pơgloh la rim tơdrong tơgŭm pơjing kinh tê, tơme rong jăng pran 'năr kang pơjing ơĭ thu 'yŏk
Minh kơpah 'noh, rim kơ̆p hôi mai oh lơ̆m huyên ară ling lang tơplih anao tơdrong pơm, pơnhôm hương sưt cơ sơ, pơgloh ngŏ hnhei apung nă ma kon kong
Pơm rim trong glong tơjroh "Mai oh pơjăng hŏk tơ̆p, pơm sang tao, tơjung pơm ŭnh hnam alưng liêm" pơtĕp adrĭng pơm "Hŏk tơ̆p weng pơm 'boi nưih sơngưm yăl arih alưng liêm HCM"; măng krao akŏm "Tơjung pơm ŭnh hnam 05 bĭ 03 uôi iêl" weng "Ren luyên nưih sơngưm: tư tin, tư trong, trung hâu, đam đang"
Lư tơdrong pơm 'noh jơh pơgŏp tơdrong pơnhôm 'năr kang lư mai oh truh adrĭng tô chưk hôi
Minh kơpah, Hôi mai oh cơ sơ ară adrĭng khul pơgơl cham pơlei ling lang pơm Đê an 05 triêu đe mĭ rong pơtơ̆p kon hơgei; Đê an pơtho khan giao duc nưih sơngưm mai oh Viêt Nam jơnang jơră dêh CNH – HĐH teh đak; Đê an tơgŭm mai oh khơi nghiêp
'Boi Khul pơgơl phong dơt thiên tai weng chă kư̆u nan huyên pơđam 'bơl: Tơdrong plĕnh jơnang ami sơnăm 2019 ơĭ tơdrong pơm glăi, yua 'noh kơna tơdrong tơjung pơm weng pơnhroh rim tơdrong phong dơt ami but, chă kư̆u nan lơ̆m rim cham pơlei la tơdrong pơgloh wă đei pơnhroh pơm
Huyên Vinh Thanh chu đông pơnhroh glong pơnhroh phong dơt thiên tai, chă kưu nan sơnăm 2019
Sư̆ gơ̆n adrĭng tơdrong thiên tai, Khul pơgơl phong dơt ami but huyên jơh pơnhroh tơdrong pơtho khan tơdrong klŏng, đâp weng pơtho khan rim apung pơgloh phong dơt ami but; ăn lĕch tơdrong cu thê weng tơdrong tơgŭm rim tơdrong yua ami but, thiên tai ơĭ tơdrong 'boh lĕch; phân kông tơdrong pơm cu thê ăn rim thanh viên khul pơgơl weng rim đơn viê ơĭ liên kuan
Dơnŏ măng hŏp pơnhroh glong pơnhroh phong dơt thiên tai weng chă kư̆u nan sơnăm 2019, Chu tich UBND huyên Lê Văn Đâu, Trương khul pơgơl phong dơt thiên tai weng chă kư̆u nan sơnăm 2019 huyên Vinh Thanh pơkă rim đơn vi ơĭ liên kuan weng UBND rim xa, thi trân wă oei jê̆ tơdrong phong dơt thiên tai weng chă kư̆u nan đơ̆ng huyên sư̆ tơjung pơm, kiên toan tơdrong phong dơt thiên tai weng chă kưu nan ăn đơn viê, cham pơlei bơ̆n; ngŏ hnhĕi, ra soat, pơtho khan tơdrong thu 'yŏk đei rim kông trinh thuy lơi lơ̆m cham pơlei weng ơĭ tơdrong khăc phŭk sưa chưa rim kông trinh jơh hư; ngŏ hnhei đô, xe, trang thiêt 'bi tơgŭm phong dơt thiên tai weng chă kư̆u nan
Trong pơtơm, huyên jơh xac đinh rim apung ơĭ tơdrong anh hương yua thiên tai pơm lĕch
Rim cham pơlei dăch chiu anh hương pơgloh yua ami but la: Vinh Sơn, Vinh Kim, Vinh Thinh
Đak tih, hlih trong dăch 'boh lĕch oei rim tơring rim xa Vinh Kim weng Vinh Sơn
Lơ̆m tơdrong 'noh, huyên jơh pơlŏk ngŏ hnhĕi rim kông trinh kơjăp ơĭ tơdrong tơgŭm nă ma hli đak tih jơnang ơĭ thiên tai in: trương hŏk, tram y tê, hnam văn hoa, hnam oei đơ̆ng nă ma kon tơring
Pơnhroh tơjung pơm anao rim kông trinh phong dơt ami but in: trong hli đak tih, ke dơt hlih bơ đak krong
Minh kơpah 'noh, tơdrong pơtho khan pôk xuôn tơdrong băt ăn nă ma lơ̆m phong dơt thiên tai đei ngŏ hnhei
Huyên jơh pơnhroh lư tơdrong pơm sư̆ gô đĕch ư̆ng phŏ weng khăc phŭk hiong hiơt jơnang ơĭ thiên tai
Adrĭng tơdrong thương trưc ư̆ng kư̆u, Văn phong Khul pơgơl phong dơt thiên tai weng chă kư̆u nan huyên pơlŏk trưk 24/24 giơ lơ̆m jơnang ơĭ ami but
Pơlŏk ngŏ hnhĕi pơtho khan tơdrong thu 'yŏk đei weng chă ruôt rim loai đô pơgloh sư̆ tơgum ăn tơdrong ư̆ng phŏ ami but in: ca nô, hnam bat, ăo phao, măy phat điên
Adrĭng tơdrong chu đông lơ̆m tơdrong phong dơt thiên tai weng chă kư̆u nan, huyên Vinh Thanh tơmăn tơl gô đĕch ư̆ng phŏ tơtam adrĭng rim tơdrong thiên tai ơĭ lĕch, pơgloh la lơ̆m jan ami but wă truh, pran tơjul truh tơdrong pơgloh hiong hiơt lơ̆m bơngai weng kua tơmam yua ami but pơm lĕch, pơgŏp tơdrong pơjing kinh tê xa hôi lơ̆m cham pơlei weng alưng tơdrong yăl arih đơ̆ng nă ma lơm tơring huyên
Ksơ̆ 'năr 25/9, Huyên uy Vinh Thanh pơlŏk Hôi nghi tông kêt 10 sơnăm pơm hương dân ksô̆ 35 đơ̆ng Khul tô chưc Trung ương lơ̆m tô chưc weng tơdrong pơm đơ̆ng chi bô quân sư xa, phương, thi trân
Truh adrĭng Hôi nghi ơĭ đ/c Hô Xuân Anh – Tinh uy viên – 'Biê thư Huyên uy Vinh Thanh
Lơ̆m 10 sơnă anu yuô ơ̆u (jơnang 2009 – 2019), Khul thương vŭ Huyên uy Vinh Thanh jơh dach pơgơl pơlŏk kuan triêt, pơnhroh pơm Hương dân ksô̆ 35 đơ̆ng Khul tô chưc Trung ương jê̆ adrĭng tơdrong adrĭng đơ̆ng đơn vi, cham pơlei
Ahrĕi, lơ̆m huyên ơĭ 9/9 Đang uy xa, thi trân ơĭ chi bô quân sư xa, thi trân, đat 100%, lơ̆m 'noh ơĭ 7/9 chi bô ơĭ chi uy, đat 77,77%
Rim chi bô quân sư xa, thi trân lơ̆m huyên dach đei cung cô, kiên toan, pôk xuôn tơdrong pơgơl weng tơdrong tơplah
Ngŏ hnhei, tơme rong tơjung pơm đôi ngu Đang viên lơ̆m lưc lương dân quân; tơjung pơm chi bô uôl iêl kơjăp, pôk xuôn tơdrong tơplah weng tơdrong gô đĕch tơplah đơ̆ng lưc lương dân quân
Rim tơdrong tơgŭm tơdrong jư vei an ninh chinh tri, trât tư an toan xa hôi lơ̆m rim tơring xa, thi trân
Thoi 'noh, pơm hơgei tơdrong pơđam 'bơl đon ăn kơ̆p uy, khul pơgơl lơ̆m tơdrong tơgŭm tơdrong băt quôc phong ăn rim nă ma oei cham pơlei, pơgŏp tơdrong pơgloh lơ̆m pơm hơgei tơdrong tơjung pơm Quôc phong toan dân
Pơtho khan tơjung pơm lưc lương dân quân ơĭ nưih sơngưm kơjăp, ơĭ trach nhiêm, gô đĕch yŏk weng pơm keh kong hơgei tơdrong đei pơjao, tơpă la lưc lương chinh tri, lưc lương tơplah trung thanh đơ̆ng Đang, khul pơgơl weng kon tơring cham pơlei.
Rim sơnăm, kua pơtho khan xêp loai ơĭ khoang 68% chi bô quân sư xa , thi trân đat uôl iêl kơjăp
Minh kơpah rim thu 'yŏk đat đei, dơnŏ Hôi nghi, rim nă ma kung jơh pơjăng pơđam 'bơl, ăn lĕch rim yê kiê̆n, ăn lĕch tơdrong pơm sư̆ khăc phŭk hrat tơnap lơ̆m jơnang pơnhroh pơm Hương dân ksô̆ 35 đơ̆ng Khul tô chưc Trung ương lơ̆m tô chưc weng tơdrong pơm đơ̆ng chi bô quân sư xa, phương, thi trân lơ̆m tơring huyên lơ̆m jơnang truh đat thu 'yŏk hơgei loi
Dơnŏ Hôi nghi, Huyên uy Vinh Thanh jơh bơne ăn 04 chi bô quân sư ơĭ tơdrong pơgloh kua 10 sơnăm pơm Hương dân ksô̆ 35 đơ̆ng Khul tô chưc Trung ương lơ̆m tô chưc weng tơdrong pơm đơ̆ng chi bô quân sư xa, phương, thi trân, thoi lĕ: Chi bô quân sư rim xa: Vinh Hao, Vinh Thuân, Vinh Hoa weng Vinh Thinh
Bơghê 'năr 24/9, UBND huyên Vinh Thanh pơlŏk Hôi nghi pơtho khan tơdrong điêu tra, ra soat ŭnh hnam dơnuh, ŭnh hnam jê̆ dơnuh, ŭnh hnam ơĭ tơdrong yăl arih tiênh jơnŭm sơnăm 2019 weng glong pơnhroh tŭk bơngot ăn ŭnh hnam ơĭ kông ađriêng teh đak lơ̆m tơring huyên jơnang 2019 – 2020
Truh adrĭng Hôi nghi ơĭ jê̆ 80 nă ma la kang bô pơm tơdrong tơjul dơnuh kơ̆p huyên, xa weng rim điêu tra viên kơ̆p xa, thôn
Dơnŏ Hôi nghi, rim điêu tra viên đei pơtho khan rim tiêu chiê, đôi tương, tơdrong pơm ra soat ŭnh hnam dơnuh, ŭnh hnam jê̆ dơnuh sơnăm 2019; pơtho khan kơ kach ra soat ŭnh hnam dơnuh, ŭnh hnam jê̆ dơnuh, pơtho khan kơ kach đo lương dơnuh đa chiêu lơ̆m rim Phiêu mơ̆u 'boi quy đinh; Hôi nghi pơtho khan tơgŭm ăn rim nă ma băt mă ro loi lơ̆m quy đinh, kơ kach pơm điêu tra
Muc điêch đơ̆ng tơdrong ra soat sư̆ xac đinh danh sach ŭnh hnam dơnuh, ŭnh hnam jê̆ dơnuh, ŭnh hnam anao đĭ dơnuh; thông kê, phân tiêch thông tin ŭnh hnam dơnuh sư̆ pơm cơ sơ pơm rim tơdrong tơgŭm tơjul dơnuh weng an sinh xa hôi sơnăm 2019 weng đinh hương, tơplih chinh sach, chương trinh, đê an tơjul dơnuh ăn jơnang 2016 – 2020 lơ̆m tơring huyên
Đei alê̆, atŭch sơnăm 2018, ksô̆ ŭnh hnam dơnuh lơ̆m tơring huyên Vinh Thanh la 4.357 ŭnh hnam, 'yŏk ty lê 44,33%
'Boi 'noh, jơnang năm điêu tra, ra soat đei pơlok lơ̆m 35 'năr, kơ̆p xa, thi trân phai ăn 'băo căo ăn kơ̆p huyên adrol 'năr 20/10 sư̆ huyên tông hơp gưi ăn tinh
Minh kơpah, lơ̆m Hôi nghi, huyên Vinh Thanh ară pơnhroh glong pơnhroh tŭk dơnuh ăn ŭnh hnam ơĭ kông adrĭng teh đak lơ̆m tơring huyên jơnang 2019 – 2020
Sư̆ tơtam jul adrêch vŭ choh jang hla nhĕm an toan pơtơm 'boi tơdrong VIETGAP lơ̆m chđeh teh 02 ha pơlŏk să đơ̆ng kơtum "adrĭng tơdrong kơ wă" pơtăm hla nhĕm an toan xa Vinh Sơn anao đei pơjing anao, lơ̆m tuân anu yuô ơ̆u, Tô ky thuât đơ̆ng huyên jơh pơnhôm pơtho khan ăn nă ma kơ kach pơm teh, 'bŏn phân, pơm trong đak sư̆ chruh, pơgal jư vei đơ̆ng lươi B40
Thoi 'noh kơ̆p 10 tân phân 'bŏn hưu cơ vi sinh ăn nă ma 'bŏn adrol jơnang pơtăm, sư̆ tơgŭm rim tơdrong dinh dương lơ̆m the
Lư sơnăm jê̆ ơ̆u, yua krao akŏm đei nguôn lưk tơgŭm, lư kông trinh dân sinh đei tơgŭm pơm, tơdrong yăl arih đơ̆ng nă ma xa Vinh Thuân jơh alưng weng atung đei pôk xuôn
Truh ahrĕi, lơ̆m xa jơh ơĭ 90% rim tuyê̆n trong liên thôn, liên xa đei nhưa hoa weng bê tông hoa
Trong năm alưng kơna đô pơm lĕch đơ̆ng nă ma đei bơngai năm ruôt ruôt adrĭng giă đuôĭ loi pơting adrĭng adrol ơ̆u
Tơdrong yăl arih, nưih sơngưm đơ̆ng nă ma 'năr minh đei alưng, pôk xuôn
Lư sơnăm jê̆ ơ̆u, lư ŭnh hnam oei xa Vinh Thuân jơh khinh vei jên đơ̆ng NHCSXH sư̆ tơgŭm pơtăm bri, pơtăm mơkai, puôl ngô, đâu xanh, kĭa rong lơmo lai… đat thu 'yŏk
Lư ŭnh hnam bĭ thôi đĭ dơnuh mă ară kjung pơm bơdrong in ŭnh hnam nhŏng Đinh Khuân weng mai Đinh Thi A Ngăc ( Lang 2), Đinh Khuy (lang 6), Đinh Nhin (Lang 3), Đinh Nhun (Lang 8)
Ahrĕi, xa Vinh Thuân pơtho khan nă ma đa dang hoa 'long pơtăm, xem rong; lơ̆m 'noh, mô hinh rong lơmo tap bêk, pơtăm kruôĭ cam atung đei nă ma pơm ơĭ thu 'yŏk
Rim loai 'long pơtăm pơgloh in kơtao, điêu, hơbo, puôl ngô, đâu đô rim loai kung đei nă ma ngŏ hnhei pơm
Yua tơdrong đa dang hoa rim mô hinh kinh tê kơna ty lê ŭnh hnam dơnuh oei Vinh Thuân 'năr minh tơjul
Đơ̆ng kơl sơnăm truh ahrĕi, rim nganh, hôi đoan thê lơ̆m tơring xa Vinh Thinh ling lang tơgŭm nă ma chă yuô măt đak rim ao 'bău, pơnhroh mô hinh rong ka đak ngam, sư̆ pơgŏp tơdrong kjung nguôn thu 'yŏk ăn ŭnh hnam
'Boi 'noh, đơ̆ng kơl sơnăm truh ahrĕi jơh ăn tơmưt tơhnglaih rong 60.000 hlak ka adrê̆ch rim loai thoi lĕ: Ka điêu hông, rô phi, me, trăm, trôi, chĕp, thac lac cươm… lơ̆m rim ao, 'bău lơ̆m tơring xa
Đei alê̆, san lương khai thac qua 09 khĕi kơl sơnăm ươk đat 35 tân, đat 60% glong pơnhroh, lơ̆m 'noh san lương rong pơtăm ươk đat 20 tân, san lương rôp jê̆ 15 tân
Đơ̆ng kơl sơnăm truh ahrĕi, đơ̆ng nguôn jên đơ̆ng kơpal tơgŭm, huyên Vinh Thanh jơh tơgŭm 168,6 ty đông pơm cơ sơ ha tâng in trong năm, tram y tê, trương hŏk weng trong mương thuy lơi lơ̆m rim thôn, xa pơgloh hrat tơnap
Pơgloh wă ngŏ hnhei la rim kông trinh thuy lơi jơh chĕp ăn thu 'yŏk tơpă, pơgŏp tơdrong tơgum nă ma ăn rim loai 'long pơtăm ơĭ tơdrong thu 'yŏk dêh tơmưt luân canh tăng vŭ, pơm tơdrong alưng tơgŭm nă ma oei rim xa pơgloh hrat tơnap pơjing choh jang rim tơdrong tơjul dơnuh kơjăp
Lơ̆m jơnang truh, huyên Vinh Thanh ling lang pơnhroh pơm ơĭ thu 'yŏk rim nguôn tơgŭm đơ̆ng kơpal lơ̆m apung nă ma kon kông
Thoi 'noh rim nganh chưk năng kung ăn lĕch rim tơdrong sư̆ khăc phŭk hrat tơnap, tơjul tơdrong sư̆ rim chương trinh, dư an pơm lơ̆m apung nă ma kon kông chĕp ăn thu 'yŏk pơgloh, ranh keh kong mŭk tiêu glong pơnhoh rim chương trinh, dư an ăn lĕch
Sư̆ pơm tơdrong ăn nă ma, pơgloh la ŭnh hnam dơnuh, ŭnh hnam nă ma kon kông kjung lơ̆m tơdrong yăl arih
Pơm Chương trinh mŭk tiêu kơpal teh đak tơjul dơnuh kơjăp, sơnăm 2019 huyên Vinh Thanh đei tơgŭm 10 ty 247 triêu đông nguôn jên sư nghiêp tơgŭm pơjing choh jang 'boi Nghi quyêt 30a đơ̆ng kơpal teh đak, sư̆ pơm tơgŭm pơjing choh jang ăn nă ma oei rim thôn, xa pơgloh hrat tơnap lơ̆m tơring huyên thoi lĕ
Pơm tơgum khoan, tơme rong ngŏ hnhei jư vei bri, tơgŭm ruôt văccine tiêm phong, phong dơt jĭt jĭ ăn xem rong; Pơm pơlŏk să mô hinh tơjul dơnuh thoi lĕ: Pơnhroh dư an pơlŏk să mô hinh rong 'yĕr lơ̆m đêm lot sinh hŏk; dư an pơlŏk să mô hinh pơtăm hla nhĕm ăn toan weng tơgum duy tu bao dương kông trinh
Qua 'noh, sư̆ tơgŭm rim ŭnh hnam dơnuh, ŭnh hnam nă ma kon kông lơ̆m tơring huyên Vinh Thanh rim tơdrong khăc phŭk hrat tơnap, pơjăng pơjing kinh tê sư̆ pôk xuôn tơdrong yăl arih
Huyên Vinh Thanh pran truh atŭch sơnăm 2019 tơjul ty lê ŭnh hnam dơnuh lơ̆m tơring huyên ară 38%
Lơ̆m tơdrong pơnhroh tơjung pơm cham pơlei anao, đơ̆ng sơnăm 2011 truh ahrĕi, minh kơpah pơnhôm ưu tiên rim nguôn jên pơm cơ sơ ha tâng, huyên Vinh Thanh ară pơnhroh lư tơdrong pơjing kinh tê xa hôi sư̆ pơm hơgei tiêu chiê ksô̆ 10 weng 11 lơ̆m thu 'yŏk tiênh jơnŭm kơl bơngai weng tơjul ty lê ŭnh hnam dơnuh lơ̆m tơring huyên
Minh kơpah tơdrong tơgŭm đơ̆ng kơpal sư̆ pơm rim mô hinh pơjing kinh tê kơjăp, rim đoan thê in Hôi nông dân, Hôi CCB, Hôi mai oh, Đoan đe adruh tơdăm jơh pơjăng pơnhroh la tơdrong pơm sư̆ tơgŭm nă ma, đoan viên vei jên pơjing kinh tê
Anu la tơdrong chĕp ăn thu 'yŏk mă ro weng tơpă, pơgloh la adrĭng rim ŭnh hnam dơnuh bĭ duh jên choh jang oei apung cham pơlei
Tiênh jơnŭm rim sơnăm huyên Vinh Thanh jơh tơjul đei 6% ksô̆ ŭnh hnam dơnuh
'Boi thu 'yŏk điêu tra ra soat ŭnh hnam dơnuh atŭch sơnăm 2018, lơ̆m huyên ơĭ 4.357 ŭnh hnam dơnuh, 'yŏk 44,33%, tơjul 6% pơting adrĭng kung ky, ŭnh hnam jê̆ dơnuh 1.312 ŭnh hnam, 'yŏk 13,4%, tơjul 2,3% pơting adrĭng kung ky
Jơnang anu yuô ơ̆u, Hôi LHTN xa Vinh Thuân jơh jơră dêh rim măng krao akŏm "Đe adruh tơdăm năm pơtơm lơ̆m xa hôi hŏk tơ̆p", măng krao akŏm "Tơgŭm adrĭng lơ̆p thân lơ̆p nghiêp yua nă ma bơdrong teh đah dêh"
Hôi LHTN xa Vinh Thân jơh adrĭng rim ban, nganh, đoan thê đơ̆ng cham pơlei dach jơră dêh tơdrong pơtho khan, pơjăng hŏk tơ̆p, pôk xuôn trinh đô văn hoa, chuyên môn đap ư̆ng yêu câu CNH-HĐH teh đak
Hôi jơră dêh rim tơdrong khuyê̆n hŏk, khuyê̆n tai, tơgŭm 'ban dơnuh blung adrol hrat tơnap hŏk hơgei pơtĕp adrĭng trong glong "Tơjung pơm trương hŏk thân thiên, hŏk sinh pơjăng" weng măng krao akŏm 02 bĭ đơ̆ng nganh giao duc
Minh kơpah 'noh, Hôi LHTN xa Vinh Thuân ară pơjăng krao akŏm lư đe adruh tơdăm adrĭng pơm tơmưt rim chương trinh pơjing kinh tê xa hôi
Hôi adrĭng NHCSXH huyên tiên chơ̆p, tơgŭm đe adruh tơdăm ơĭ jên pơjing kinh tê
Thoi 'noh, sư̆ tơgŭm đe adruh tơdăm chă yuô ơĭ thu 'yŏk, trŏ tơdrong nguôn jên, rim sơnăm hôi ăn kang bô hôi viên, đe adruh tơdăm pơm kinh tê hơgei tham gia lơ̆p pơtho khan pơtruh KHKT yua huyên weng cham pơlei pơlŏk
Truh ahrĕi lơ̆m tơring xa ơĭ pơgloh lư mô hinh pơjing kinh tê hơgei in: mô hinh pơtăm puôl ngô đơ̆ng nhŏng Đinh Khĕo lang 3, nhŏng Đinh Sang lang 6 weng mô hinh pơtăm mơkai đơ̆ng mai Đinh Thi Ngŏ lang 6… ăn thu 'yŏk khoang 100 triêu đông/sơnăm
Bơghê 'năr 24/9, Phong kon kông huyên Vinh Thanh adrĭng Cty cô phân 'boh weng thưc phâm Binh Đinh pơlŏk kơ̆p 30.450 kilôgam 'boh I-ôt ăn 5.075 bơngai la nă ma kon kông lơ̆m tơring 02 xa Vinh Sơn weng Vinh Kim, tiênh jơnŭm minh bơngai đei 'yŏk 06 kilôgam 'boh
Cụ thê, xa Vinh Sơn ơĭ 3.135 bơngai đei kơ̆p 18.810kg; xa Vinh Kim ơĭ 1.991 bơngai đei kơ̆p 11.946kg. Tơdrong kơ̆p 'boh đei pơm 'boi Kuyê̆t đinh ksô̆ 1191 'năr 05/4/2019 đơ̆ng UBND tinh
Đao tao nghê ăn nă ma cham pơlei đei ngŏ la tơdrong pơgloh pơgŏp tơdrong tơjul dơnuh kơjăp
Yua 'noh, lơ̆m lư sơnăm anu yuô ơ̆u, tơdrong đao tao nghê ăn nă ma dơnuh, nă ma cham pơlei dĕch đei Đang bô, khul pơgơl weng rim nganh chưc năng đơ̆ng huyên Vinh Thanh pơgloh ngŏ hnhei
Thoi kua Đê an anu jơh tơpă pơm lĕch tơdrong anao sư̆ nă ma đei oei jê̆ adrĭng KHKT pơgloh, đơ̆ng 'noh ơĭ tơdrong pôk xuôn thu 'yŏk lơ̆m pơm choh jang, pơgŏp tơdrong alưng tơdrong yăl arih
Ahrĕi, ty lê ŭnh hnam dơnuh 'yŏk 44,33%. Wă đĭ rim ŭnh hnam dơnuh oei Vinh Thanh hơdơi đim ơĭ tơdrong pơm alưng, bĭ ơĭ tơdrong băt lơ̆m pơtăm 'long, kĭa rong
Yua 'noh, pơm tơdrong tơjul dơnuh, rim sơnăm Phong LĐ – TB&XH jơh adrĭng TT GDNN – GDTX pơlŏk rim lơ̆p pơtơ̆p nghê 'boi đia chi weng tơdrong wă đơ̆ng nă ma
Truh ahrĕi ty lê nă ma đei pơtơ̆p, tơgŭm nghê 'yŏk 41% pơting adrĭng ksô̆ nă ma lơ̆m tơring huyên
Yua pơm hơgei tơdrong pơtơ̆p nghê, minh sơnăm huyên Vinh Thanh jơh tơgŭm đei 600 truh 700 tơdrong pơm anao ăn nă ma cham pơlei
Sư̆ tơdrong pơtơ̆p nghê chĕp ăn thu 'yŏk, tơdrong pơtho khan lơ̆m pơtơ̆p nghê đei huyên Vinh Thanh pơnhroh minh kơ kach đông bô, jơrŭ să weng đa dang lơ̆m lư tơdrong
Kua 'noh pơgŏp tơdrong pôk xuôn tơdrong băt ăn nă ma lơ̆m tơring huyên băt đei thu 'yŏk đơ̆ng tơdrong hŏk nghê weng chu đông chă nghê trơ trŏ adrĭng tơdrong đơ̆ng ơkơ̆u weng tơdrong wă chă yuô đơ̆ng xa hôi
Huyên Vinh Thanh ahrĕi ơĭ 01 TT GDNN – GDTX pơtơ̆p nghê ăn nă ma cham pơlei trinh đô đim đei 3 khĕi weng sơ câp adrĭng rim nghê nông nghiêp weng phi nông nghiêp
Rim nnghê nông nghiêp pơgloh la kơ kach kĭa rong, phong dơt jĭ ăn kapô, lơmo, nhŭng, 'yĕr, ơda; kơ kach pơtăm weng ngŏ hnhei jơrông pơm glăi 'long pơtăm; kơ kach pơtăm thâm kanh 'long sa plĕi, 'long nguyên liêu
Lư sơnăm anu yuô ơ̆u, pơnhôm tơmưt tơdrong pơtơ̆p nghê ăn nă ma cham pơlei, TT GDNN- GDTX bĭ thôi kjung cơ sơ vât chât, trang thiêt bi, jơră dêh tơdrong đao tao, tơgŭm bơngai pơtơ̆p pơtho, kang bô ngŏ hnhei pơtơ̆p nghê
Adrĭng 'noh, danh muc nghê đao tao đei tơgŭm trơ trŏ 'boi tơdrong wă đơ̆ng thi trương weng tơdrong pơjing kinh tê xa hôi đơ̆ng cham pơlei
Mai Đinh Thi Bôi, la bơngai kon kông oei pơlei K3, xa Vinh Sơn ăn alê̆: "Sơnăm 2017, inh đei năm hŏk lơ̆p nghê nông nghiêp đei pơlŏk lơ̆m xa Vinh Sơn
Nhơ̆n bưa đei hŏk ly thuyêt bưa đei pơm lơ̆m mô hinh pơtăm hla nhĕm an toan 'boi Dư an hla nhem an toan yua Đai sư quan New Zilan pơnhroh lơ̆m tơring
Yua bưa hŏk bưa đei pơm tơpă kơna nhơn hlău rôp băt đei rim tơdrong băt kơ ban lơ̆m pơtăm hla nhĕm an toan
Truh ahrĕi nhơ̆n jơh kơdih pơm đei
Pơtơ̆p nghê ăn nă ma cham pơlei, pơgloh la nă ma apung kông la minh tơdrong pơgloh đơ̆ng Đang weng kơpal sư̆ tơgŭm ăn nă ma ơĭ tơdrong tŭk bơngot dơnuh, pran đĭ dơnuh đơ̆ng chĭnh tơdrong pơm đơ̆ng ơkơ̆u
Mălĕi, sư̆ tơdrong pơtơ̆p nghê ơĭ thu 'yŏk loi piêu, kơpal wă ơĭ tơdrong tơgŭm ăn tơdrong pơtơ̆p nghê adrĭng nă ma apung kông, apung hlŏ lư loi piêu
Pơgloh, wă pôk xuôn tơdrong thu 'yŏk đei pơtơ̆p nghê pơtĕp adrĭng tơgŭm tơdrong pơm
Ơĭ in 'noh nă ma anao lui weng tơpă ngŏ tơdrong hŏk nghê la minh tơdrong sư̆ đĭ dơnuh
Bơghê năr 01/10, dơnŏ Trung tâm hoat đông Thanh thiêu nhi, UBND huyên Vinh Thanh pơlok măng khai mac Tuân lê hương ưng hok tơp truh atuôch sơnăm 2019 adring tơdrong " Hok tơp truh atuôch – Hok tơp thông minh sư đei bơngai hơgei, tơjung pơm unh hnam alưng liêm, xa hôi alưng".
Tuân lê đei pơlok lơm đĭ đăng rim xa, thi trân lơm tơring huyên đơng năr 01 truh năr 07/10/2019 adring lư tơdrong in: pơlok rim lơp tơgum chuyên môn nghiêp vu, ly luân chinh tri ăn kang bô, công chưc, viên chưc weng đĭ đăng nă ma, rim lơp pơ tơp nghê ăn nă ma cham pơlei; kjung pơtho khan tuân lê hương ưng hok tơp truh atuôch; pơm trong glong tơjroh pơ tơp hơgei, hok hơgei; pơlok rim tơdrong khuyên hok, TDTT, choh xoang…
Tơm jơnang anu yuô ơu, trong glong tơjroh tơjung pơm unh hnam kơ wă hok, nă ma cham pơlei khuyên hok jơh đei ngo hnhei jơră dêh weng đei ngo la tơdrong pơgloh.
Yua noh, ksô unh hnam đăng ky đat tơdrong unh hnam kơ wă hok oei rim kơp, rim đơn vi kjung dêh.
Ơĭ lư nưih sơngưm pơgloh wă đei pơlok să rim cham pơlei lơm huyên, tơgum jơră dêh trong glong hok tơp lơm weng ơgah trương, pơgop tơdrong jư kơjăp tơdrong phô kơp mâm non đe hơyoh 05 sơnăm, phô kơp giao duc tiêu hok trơ tro sơnăm weng phô kơp THCS.
Pơđam bơl khai mac tuân lê hương ưng hok tơp truh atuôch sơnăm 2019, Pho chu tich UBND huyên Huynh Đưc Bao khan: Tuân lê hương ưng hok tơp truh atuôch la măng ling lang bơne, jư vei weng pơjing tơdrong kơ wă hok đơng bơngai Viêt Nam.
Quan triêt weng băt pơgloh rim tơdrong noh, lơm lư sơnăm anu yuô ơu, Huyên uy, HĐND, UBND huyên jơh dach ngo hnhei pơgơl, pơm lech lư tơdrong alưng ăn rim kơp hôi khuyên hok pơm.
Yua noh, trong glong tơjroh khuyên hok, khuyên tai jơh pơjing lơm lư tơdrong, tơdrong tô chưc đơng hôi đei kiên toan, cung cô weng apoh truh đĭ đăng rim xa apung kông truh rim xa, thi trân lơm huyên, jơh đei tô chưc hôi ơĭ ty lê pơnhôm nă ma lư pơgloh.
Tơdrong pơm đơng Hôi khuyên hok ơĭ lư tơplih anao, tơdrong thu yok đei năr kang đei pôk xuôn; jơh pơm tro tơdrong pơtep tơk pơk tơdrong giao duc chinh quy lơm hnam trương adring tơdrong hok tơp đơng xa hôi, sư tơjung pơm minh xa hôi hok tơp pơm tơdrong đao tao bơngai alưng ăn xa hôi.
Ksơ năr 30/9, UBND huyên Vinh Thanh pơlok Hôi nghi tông kêt tơdrong điêu tra dân sô weng hnam oei sơnăm 2019.
Đ/c Huynh Đưc Bao, Pho chu tich UBND huyên pơgơl Hôi nghi.
Pơm Quyêt đinh ksô 722 năr 26/6/2018 đơng Thu tương kơpal the đak weng Kê hoạch ksô 03 đơng khul pơgơl pơting ngo hnhei dân sô weng hnam oei tinh lơm tơdrong pơlok pơting ngo hnhei dân sô weng hnam oei sơnăm 2019, huyên Vinh Thanh jơh pơnhroh tơmưt pơm adring nưih sơngưm, trach nhiêm pơgloh.
Huyên jơh pơjing anao Khul pơgơl rim kơp; tơjung pơm glong pơnhroh, ve sơ đô nên; phân đinh 96 dơnŏ năm ngo hnhei; pơm danh sach dơnŏ ngo hnhei, pơm bang kê unh hnam weng chă 50 điêu tra viên tơmăn tơl boi quy đinh.
Lơm tơdrong pơnhroh măng pơting ngo hnhei, Khul pơgơl pơting ngo hnhei dân sô weng hnam oei huyên dach kjung tơdrong ngo hnhei, pơtho khan rim cham pơlei weng điêu tra viên lơm tơdrong pơm, Vinh Thanh jơh keh kong tơdrong ngo hnhei sruôih loi 09 năr pơting adring jơnang quy đinh.
Lơm huyên jơh pơlok lech quân pơm măng pơting ngo hnhei đơng năr 01/4 truh năr 16/04/2019 atuch ngo hnhei boi trơ tro glong pơnhroh ăn lech adring 9.277 unh hnam đei phong vân, đat 100%.
Huyên Vinh Thanh đei khul pơgơl Pơting ngo hnhei dân sô weng hnam oei sơnăm 2019 đơng tinh pơtho khan la cham pơlei oei mă 02 lơm tinh keh kong sruôih măng pơting ngo hnhei.
Pơtho khan lơm Hôi nghi, đ/c Huynh Đưc Bao, Pho chu tich UBND huyên, Trương khul pơgơl pơting ngo hnhei dân sô weng hnam oei sơnăm 2019 pơtho khan Chi cuc thông kê huyên pơtho khan rim phong, ban nganh đơng huyên, rim xa, thi trâ chă yuô ksô liêu pơting ngo hnhei dân sô weng hnam oei sơnăm 2019 huyên jê adring thưk tê
Pơgop tơdrong tơjung pơm rim chinh sach, nghi quyêt đơng huyên king in tơdrong pơjing kinh tê xa hôi lơm tơring huyên tơpă, thu yok, jê adring thưc tê cham pơlei.
Adring tơdrong đat đei, ơĭ 01 kơdih ơkơu đei Bô khoa hok weng đâu tư ăn hla bơne; 02 tơp thê weng 02 kơdih ơkơu đei UBND tinh ăn hla bơne.
Minh kơpah,lơm măng anu, Cuc Thông kê tinh kung ăn hla bơne ăn 02 tơp thê weng 08 kơdih ơkơu; UBND huyên Vinh Thanh kung ăn hla bơne ăn 07 tơp thê weng 10 kơdih ơkơu jơh keh kong pơgloh tơdrong pơm lơm măng pơting ngo hnhei dân sô weng hnam oei sơnăm 2019.
Bơghê năr 01/10, huyên Vinh Thanh pơlok lech quân ngo hnhei yok thông tin lơm tơdrong kinh tê xa hôi apung nă ma kon kông sơnăm 2019.
Boi Quyêt đinh ksô 02 năr 05/01/2015 đơng Thu tương kơpal the đak phê duyêt Đê an điêu tra thu yok thông tin lơm tơdrong kinh tê xa hôi đơng 53 kon kông weng Quyêt đinh ksô 593 năr 30/7/2018 đơng Tông cuc thông kê lơm tơdrong ngo hnhei yok thông tin lơm tơdrong kinh tê xa hôi đơng 53 kon kông sơnăm 2019.
Anu la măng mă 02 măng ngo hnhei đei pơlok lơm the đak, sư pơtho khan tơdrong kinh tê xa hôi đơng 53 kon kông sư pơm rim tơdrong thuông kê oei lơm kơbră hê thông chi tiêu thông kê the đak weng hê thông chi tiêu thông kê lơm tơdrong kon kông
Tơgum tơjung pơm weng hoach đinh tơdrong pơjing kinh tê xa hôi ăn rim apung nă ma kon kông jơnang 2021 – 2025.
Đôi tương ngo hnhei thoi le: Nhân khâu thưc tê oei lơm rim unh hnam nă ma kon kông tinh truh jơnang ngo hnhei; rim trương hơp luôch đơng thanh viên lơm unh hnam;
Tơdrong ngo hnhei: Tơdrong kinh tê xa hôi weng hnam oei; tơdrong kinh tê, an sinh xa hôi, văn hoa, y tê, giao duc đơng rim xa, phương, thi trân lơm khu vưc I, II weng III weng rim xa, phương, thi trân bi oei lơm rim apung noh mălei ơĭ tơring apung nă ma kon kông.
Dơ nŏ Binh Đinh, măng ngo hnhei đei pơlok lơm 53 xa, 95 tơring oei 05 huyên: An Lao, Vinh Thanh, Vân Canh, Hoai Aân, Tây Sơn.
Lơm noh, lơm huyên Vinh Thanh krao akom 20 điêu tra viên năm ngo hnhei lơm 750 unh hnam nă ma oei 25 cham pơlei lơm 8/9 xa, thi trân lơm huyên.
Pơting adring măng ngo hnhei măng mă minh (sơnăm 2015), măng ngo hnhei măng mă anu tơjung pơm CNTT lơm đĭ đăng rim tơdrong, đơng tơdrong ngo hnhei, pơgơl truh tơjung pơm mang lươi, thu yok thông tin, ngo hnhei, nghiêm thu ksô liêu, xư ly ksô liêu, pơtho khan thu yok ngo hnhei.
Măng ngo hnhei sơnăm anu chă yuô 02 tơdrong thu yok thông tin đơng phiêu điên tư lơm thiêt bi di đông weng trưc tuyên adring phiêu điêu tra xa.
Đei alê, măng ngo hnhei thu yok thông tin lơm tơdrong kinh tê xa hôi đơng 53 kon kông sơnăm 2019 đei pơlok đơng năr 01 truh năr 31/10/2019.
Lơm 9 khei kơl sơnăm, Hôi nông dân huyên jơh adring Hôi lam vươn tinh pơlok 02 lơp pơtho khan lơm tơgum tơdrong băt, kinh nghiêm choh jang ưng pho adring tơplih plenh dơnŏ xa Vinh Thinh weng lơp pơtho khan lơm pơjing kinh tê VAC dơnŏ huyên, ơĭ 120 nă ma adring pơm;
Adring Trung tâm dịch vu nông nghiêp huyên pơlok 01 lơp pơtho khan lơm kơ kach tơme rong, phong dơt hơrong pơm glăi long pơtăm mua vu sơnăm 2019 ăn 50 nă ma lơm xa Vinh Hiêp.
Hôi nông dân huyên jơh duy tri weng pơm đei 7 mô hinh kinh tê tơp thê lơm rim xa, thi trân, cu thê: xa Vinh Hoa mô hinh pơtăm amne oei thôn Tiên Hoa; xa Vinh Hiêp 02 mô hinh pơtăm keo lai lơm chi hôi Ta Let weng mô hinh Pơtăm ba lơm chi hôi Thanh Quang; xa Vinh Thuân mô hinh thu yok Điêu lơm chi hôi lang 4; xa Vinh Hao mô hinh pơtăm amne lơm Chi hôi Đinh Nhât; xa Vinh thinh 02 mô hinh pơtăm điêu lơm chi hôi thôn M2 weng mô hinh rong ka đak ngam lơm chi hôi Vinh Hoa.
Jơnang anu yuô ơu, UBND xa Vinh Kim jơh pơgơl kang bô lâm nghiêp adring kang bô kiêm lâm, Khul ngo hnhei bri phong hô ngo hnhei cham pơlei adring rim ban, nganh đoan thê lơm tơring xa pơtho khan rim tơdrong phong dơt unh sa bri, lơm Luât lâm nghiêp weng rim văn ban ơĭ liên quan ăn 6/6 thôn, ơĭ 1.098 măng nă ma truh kơpăng.
Pơlok 9 măng năm ngo hnhei truy quyet ơĭ 545 măng nă ma adring pơm, boh weng pơm biên ban 05 vu pơm glăi.
Minh kơpah noh, chđeh the bri kơdrĭng jơh pơm pơjao khoan lơm tơring xa 7.198,9 ha (lơm noh, Khoan boi Nghi quyêt 30a la 5.287,9 ha, khoan boi dư an Jica 2 la 1.911 ha).
Pơm tơdrong ngo hnhei jư vei bri pơtăm yua kơpal tơgum 116,28 ha ( lơm noh bri pơtăm tơplih Thuy điên Tra Xom 29 ha, Thuy điên Kenlut Ha 31,8 ha weng bri pơtăm dư an Jica 2 la 55,4 ha).
Jơh ban giao 55,4 ha bri pơtăm dư an Jica 2 ăn 50 unh hnam thôn O5 adring pơm jư an ngo hnhei, jư vei.
Sư jơră ranh tơdrong muc tiêu kơpal the đah lơm tơjung pơm cham pơlei anao, jơnang anu yuô ơu, Đang uy, UBND xa Vinh Hiêp jơh pơtho khan krao akom nă ma pơm trong glong "Adring ti tơjung pơm cham pơlei anao", krao akom rim tô chưc, kơdih ơkơu pơgop tơgum trong glong tơjung pơm cham pơlei anao.
Qua ngo hnhei weng pơtho khan tơdrong pơm, truh ahrrei xa Vinh Hiêp jơh đat đei 13/19 tơdrong đơng Chương trinh muc tiêu kơpal the đak tơjung pơm cham pơlei anao.
Xa Vinh Hiêp ăn lech tơdrong pran keh kong tơdrong trong năm lơm cham pơlei, cung cô weng pơjing rim tơdrong văn hoa, pôk xuôn tơdrong thu yok đei trong glong unh hnam văn hoa, pơlei văn hoa, jư vei weng pơjing tơdrong văn hoa đơng kon kông, pơgop tơdrong pơm muc tiêu pơjing kinh tê xa hôi lơm xa.
Ahrĕi, tơdrong plenh atung tơplih qua mua ami but, tơdrong tơnghiêt, ami but ơĭ tơdrong ơĭ lech, tơdrong plenh ơĭ tơdrong phưc tap pơm brư truh tơdrong yăl arih weng pơjing đơng tơpul xem rong weng la tơdrong pơm lech jit ji.
Sư chu đơng pơlok pơnhroh rim tơdrong phong dơt bơngot tơnghiêt ăn tơpul xem rong lơm jơnang ami but, pơm tơjul truh mưc kơđeh pơgloh hiong hiơt ơĭ tơdrong ơĭ lech, rim cham pơlei wă jơră dêh tơdrong pơtho khan, krao akom weng pơtho khan nă ma kia rong pơjăng pơm rim tơdrong phong dơt bơngot tơnghiêt, jit j ăn tơpul xem rong, tơmăn tơl trơ tro adring tơdrong cham pơlei lơm jơnang ami but; ăn kapơ, lơ mo tơhlăih lơm bri sưt rong jê hnam sư phong ami, tơnghiêt đunh, pơgloh la 02 xa Vinh Sơn weng Vinh Kim.
Minh kơpah, wă ăn kapô, lơ mo sa duh phi, tơgum piêu tinh bôt in: phê, hơbo, mum
Rim năr plenh tơnghiêt, sư kjung tơdrong đê khang wă ăn kapô, lơ mo et đak to ơĭ pha adring boh sa adring lương 5gam/100kg thê trong.
Nă ma wă chu đông anguôn nguôn đô sa in: hômng ba, long hơbo, la kumi, long đâu rim loai… tơgum đô sa tinh.
Thoi noh, pơtho khan nă ma chă yuô rim đô ơĭ lơm unh hnam sư sưa chưa adrung tơmăn tơl tơ no ăn kapô, lơ mo
Pơm tơdrong tơgum mai oh oei lơm kơbră unh hnam dơnuh la mai oh kon kông, đeh kon tro tơdrong dân sô boi Nghi đinh ksô 39 đơng Chinh phu.
Boi noh, đơng sơnăm 2015 truh sơnăm 2018, huyên Vinh Thanh jơh pơm thu tuc tơgum ăn 307 mai oh oei lơm kơbră unh hnam dơnuh nă ma kon kông đei hương tơdrong tơgum adring pơting ksô jên 614 triêu đông.
Kơdih lơm sơnăm 2018, ơĭ 71 mai oh adring ksô jên tơgum 142 triêu đông. Đinh mưc tơgum 02 triêu đông minh anu.
Nghi đinh 39 đơng Chinh phu ăn lech, ăn boh tơdrong ngo hnhei đơng Đang, kơpal adring mai oh oei lơm kơbră unh hnam dơnuh la mai oh kon kông, jơnang đeh kon tro tơdrong dân sô.
Anu la tơdrong kơ wă sư alưng tơdrong dân sô, kê hoach hoa unh hnam weng jư vei quyên lơi ăn mai o lơm apung nă ma kon kông.
Sư chu đông phong dơt ji grun tơnghiêt ăn nă ma, đơng kơl sơnăm truh ahrĕi, Trung tâm y tê huyên Vinh Thanh jơh pơlok măng tâm mung phong dơt sơhmach ăn nă ma oei rim xa Vinh Sơn, Vinh Kim, Vinh Hoa, Vinh Hiêp, Vinh Thinh weng Vinh Thuân.
Pơm pơgơl đơng trung tâm kiêm soat ji jăn tinh, jơnang truh, nganh y tê huyên lang lang kjung tơdrong ngo hnhei jit tê grun tơnghiêt oei cơ sơ, kham điêu tra jit tê grun tơnghiêt, ngo hnhei sơhmach truyên ji grun tơnghiêt, yok lam pham xet nghiêm, test chuân đoan ranh;
Ngo hnhei rim đôi tương anao oei apung grun tơnghiêt sưt; pơm hơgei tơdrong pơtho khan weng phong dơt jit grun tơnghêt oei cơ sơ, kjung pơtho khan sư rim tơdrong pôk xuôn tơdrong băt lơm phong dơt grun tơnghiêt ăn nă ma băt weng kơdih jư vei ơkơu weng unh hnam.
Adring rim tơdrong pơtho khan pơjăng đơng nganh y tê huyên, tơdrong băt chu đông phong dơt ji ji khan adring weng ji grun tơnghiêt khan kơdih đơng nă ma đei pôk xuôn, jơnang truh jơh pơgop tơdrong pơm tơjul đei ty lê bơngai ji grun tơnghiêt lơm tơring huyên.
Ơ mih ma duch nă amem mơnat! Huyên Vinh Thanh ơĭ 09 cơ sơ hôi nông dân, 59 chi hôi adring 7.437 nă ma.
Lơm 3 sơnăm anu yuô ơu, Hôi nông dân huyên jơh ngo hnhei pơnhroh pơm Đê an ksô 24 đơng Trung ương hôi weng glong pơnhroh đơng Hôi nông dân tinh lơm tơjung pơm chi hôi, tô hôi nghê nghiêp, sư tơgum nă ma pơjing kinh tê unh hnam; lơm tơdrong noh pơnhôm, đoan kêt nă ma, tơjung pơm giai kơp nông dân năr kang kơjăp dêh.
Thu yok đơng mô hinh chi, tô hôi nghê nghiêp oei huyên Vinh Thanh.
Ơ mih ma duch nă amem mơnat! Lơm lư sơnăm anu yuô ơu, tơdrong pơm Đê an 24 đơng Trung ương hôi nông dân lơm tơjung pơm chi hôi nghê nghiêp, tô hôi nghê nghiêp oei huyên Vinh Thanh ơĭ tơdrong ngo hnhei pơgơl tơ tam.
Khul thương vu Hôi nông dân huyên pơlok Hôi nghi pơnhroh Đê an 24 ăn kang bô hôi lơm tơring huyên, lơm cơ sơ noh, hôi nông dân rim xa, thi trân pơlok pơnhroh đê an 24 lơm cham pơlei bơn ăn rim chi hôi trương, chi hôi pho weng nă ma, ơĭ 100% kang bô hôi weng loi 85% nă ma truh kơpăng.
Truh ahrĕi, lơm huyên jơh tơjung pơm 05 tô hôi nghê nghiêp thoi le: Tô hôi nghê nghiêp Tanh brai lơm chi hôi pơlei Thanh Quang, xa Vinh Hiêp, rong ka đak ngam lơm chi hôi thôn Đinh Nhât, xa Vinh Hao, kia rong lơ mo lai đeh dơnŏ chi hôi pơlei K6 xa Vinh Kim, thôn Tiên An xa Vinh Hoa weng thôn Đinh Thai xa Vinh Kuang.
Adring noh, rim kơp hôi nông dân lơm huyên jơh adring Phong nông nghiêp weng pơjing cham pơlei huyên tơjung pơm lư mô hinh trinh diên ơĭ thu yok in: mô hinh pơtăm hla nhem an toan thôn Đinh Trương, xa Vinh Kuang, mô hinh pơtăm amne chi thiên thôn Tiên An, Tiên Hoa, xa Vinh Hoa, mô hinh rong yer lơm đêm lot sinh hok lơm tơring thi trân Vinh Thanh, xa Vinh Thinh weng xa Vinh Kuang…
Adring Phong Lao đông Thương binh weng Xa hôi huyên rim sơnăm pơlok đơng 2 – 3 lơp pơ tơp nghê kơđeh năr, ơĭ kơp chưng chi nghê, đơng rong atuch măng hok, đĭ đăng rim nă ma ơĭ tơdrong pơm weng alê̆ chă yuô tơdrong jơh hok lơm tơdrong pơjing kinh tê unh hnam.
Đat đei thu yok anu la yua ơĭ tơdrong ngo hnhei pơgơl tơtam đơng Hôi nông dân kơp kơpưng, tơdrong pơgơl trưc tiêp đơng kơp uy, tơdrong tơgum tơtam đơng rim kơp khul pơgơl, tơdrong adring đơng rim nganh, rim hôi đoan thê.
Pơgloh la yua ơĭ lư tơdrong ưu tiên ăn pơjing nông nghiêp, cham pơlei in tơgum adrêch long kon, tơdrong vei jên lai suât kơđeh… jơh pơm tơdrong alưng ăn nă ma lơm tơdrong pơjing kinh tê weng pơnhôm đei nă ma ơĭ adring tơdrong choh jang, adring minh tơdrong wă ngo hnhei sư pơjing anao tô hôi nghê nghiêp.
Đê an 24 jơh pơm tơdrong tơgum ăn nă ma liên kêt, tơgum adring lơm choh jang tech bơdro boi tơdrong đơng Đang, Kơpal, pran minh pơlei minh san phâm, pơm đei chuôi liên kêt lơm choh jang ơĭ quy trinh ơĭ jơnang, pơm lech thương hiêu weng giă tri đô pơm lech, đap ưng tơdrong kinh tê thi trương boi tơdrong xa hôi chu nghia, mă chu thê lơm choh jang nông nghiêp chinh la nă ma.
Bơghê năr 10/10, khul ngo hnhei tơdrong pơm trong glong đĭ đăng nă ma đoan kêt kơjăp tơjung pơm tơdrong yăl arih alưng liêm yua Thư trương, Pho chu nhiêm Uy ban kon kông Hoang thi Hanh pơm pơgơl jơh ngo hnhei tơdrong pơm trong glong đĭ đăng nă ma đoan kêt kơjăp tơjung pơm tơdrong yăl arih alưng liêm weng chương trinh 135, Quyêt đinh ksô 45 đơng Thu tương kơpal teh đak lơm tơring huyên Vinh Thanh
Adring năm ơĭ đ/c Trương Đông Hai – Pho giam đôc Sơ văn hoa weng thê thao tinh, Tiêp adring pơm biêk adring khul ngo hnhei ơĭ đ/c Huynh Đưc Bao – Pho chu tich UBND huyên
Boi pơtho khan đơng UBND huyên Vinh Thanh, jơnang anu yuô ơu, đei tơdrong ngo hnhei pơgơl đơng kơp uy, khul pơgơl đơng huyên truh cơ sơ, pơgloh la tơdrong pơgơl đơng thương trưk Huyên uy
Tơdrong pơgơl pơgloh đơng UBND huyên, tơdrong pơđam bơl đon đơng khul pơgơl trong glong huyên, tơdrong pơjăng tơmưt pơm đơng kang bô cơ sơ weng tơdrong hương ưng đơng lư đang viên, kang bô weng kon tơring lơm tơring huyên, trong glong đĭ đăng nă ma đoan kêt kơjăp tơjung pơm tơdrong yăl arih alưng liêm jơh tơpă năm tơmưt tơdrong yăl arih
Đei ngo la minh trong glong tơjroh amem teh đak pơgloh să đơng nă ma, năr kang pơjing dêh, chep ăn lư tơdrong pơgloh
Tơdrong thu yok đei trong glong đĭ đăng nă ma đoan kêt kơjăp tơjung pơm tơdrong yăl arih alưng liêm lơm tơring huyên jơh năr đei pôk xuôn
Rim trong glong dech yok đei tơdrong ngo hnhei đơng rim kơp, rim nganh weng đĭ đăng xa hôi
Kon tơring lui tơmưt tơdrong đơng Dang, chinh sach phap luât đơng kơpal; pơjăng adring tơjung pơm Đang, tơjung pơm khul pơgơl, pơgloh la trong glong tơjung pơm cham pơlei anao đei pơnhroh ơĭ thu yok, pơgop tơdrong pơm tơplih tơdrong cham pơlei lơm tơring, pơgop tơdrong pơgloh pôk xuôn tơdrong băt đơng đĭ đăng xa hôi lơm vai tro đơng văn hoa adring tơdrong pơjing
Trong glong jơh ơĭ tơdrong pơjăng truh pơjing kinh tê weng văn hoa – xa hôi in: tơdrong đoan kêt weng tơdrong kon kông đei pơjing đei ngo la tơdrong tơgum adring tuk bơngot dơnuh, đên ơn đap nghia
Lư giă tri văn hoa, rim tơdrong phap luât weng quy chê, quy tăc ưng xư văn hoa năr kang năm tơmưt tơdrong yăl arih jơh pơgop tơdrong pơgloh pơm môi trương yăl arih alưng liêm ăn nă ma cham pơlei, ăn rim unh hnam weng kơdih ơkơu
Vai tro, vi tri đơng unh hnam weng nă ma cham pơlei đei pôk xuôn lơm tơjung pơm tơdrong yăl arih văn hoa; pơm tơdrong yăl arih văn minh lơm tơdrong ăng mai, tơdrong bu atău weng măng ky niêm ơĭ tơdrong tơplih oei lư cham pơlei
Lư giă tri văn hoa kon kông đei jư vei, pơjing pơm alưng tơdrong yăl arih văn hoa đơng kon tơring oei cơ sơ; hê thông thiêt chê văn hoa cơ sơ ling lang đei duy tri, pơjing, pơgop tơdrong pôk xuôn tơdrong hương thu văn hoa đơng nă ma
Ghi nhân rim tơplih, pôk xuôn tơdrong thu yok đei trong glong lơm tơring huyên Vinh Thanh lơm jơnang anu yuô ơu, Thư trương, Pho chủ nhiêm Uy ban kon kông Hoang Thi Hanh pơđam: Đang, kơpal pơgloh ngo hnhei truh rim tơdrong pơm đơng trong glong
Sơnăm 2018, Thu tương kơpal teh đak jơh pơgơl Hôi nghi trưk tuyên toan quôc tông kêt 18 sơnăm pơm trong glong
Lư pơgơl đơng Thu tương lơm Hôi nghi anu ơĭ y nghi pơgloh
Adring rim cham pơlei, lư tơdrong anao sư pôk xuôn tơdrong thu yok đei trong glong ơĭ năm tơmưt tơdrong yăl arih thoi bi phai năm pơtơm đơng cơ sơ, đơng tơdrong chu đông weng kơdih đơng nă ma
Kung ghi yok rim tơdrong đê xuât, kiên nghi đơng khul pơgơl trong glong huyên, Thư trương pơkă, wă ling lang ngo hnhei tơdrong tơjung pơm unh hnam văn hoa, pôk xuôn tơdrong thu yok đei danh hiêu boi nưih sơngưm đơng Nghi đinh 122, pơtho khan unh hnam la tơdrong pơgloh đơng xa hôi, wă ngo hnhei lư loi piêu truh tơdrong giao duc nưih sơngưm, tơdrong yăl arih lơm rim unh hnam
Bơghê năr 09/10, Huyên uy Vinh Thanh pơlok Hôi nghi Ban châp hanh Đang bô huyên măng mă 18 sư pơtho khan tơdrong pơm nhiêm vu 9 khei kơl sơnăm weng pơnhroh tơdrong pơm 3 khei ară sơnăm 2019
Lơm 9 khei kơl sơnăm, pơting giă tri choh jang kjung 14% pơting adring kung ky, giă tri choh jang nông, lâm, thuy san ươk đat 74,5% glong pơnhroh, kjung 22% pơting adring kung ky
Rim tơdrong văn hoa – xa hôi ơĭ lư tơplih pơjăng
An ninh chinh tri weng trât tư an toan xa hôi đei tơmăn tơl
Tơdrong tơjung pơm Đang weng cung cô tơdrong chinh tri đơng huyên truh cơ sơ đat đei lư thu yok
Tơdrong pơgơl đơng Đang, thu yok tơdrong ngo hnhei, pơgơl đơng kơp uy, khul pơgơl rim tơdrong đei pôk xuôn
Dơnŏ hôi nghi, rim nă ma pơgơl jơh sư jơnang pơđam bơl weng chi mă ro rim tơdrong han chê wă kăc phuk lơm jơnang truh sư pơm keh kong rim tơdrong ăn lech lơm 03 khei atuch sơnăm 2019
Boi noh, khul châp hanh Đang bô huyên ling lang pơjing nôi lưk, ngo hnhei pơgơl pơjing kinh tê, tơgum pơjing choh jang, tơjung pơm kơ ban, tơmăn tơl an sinh xa hôi, tơmăn tơl alưng chinh tri, phong dơt ơĭ thu yok rim loai bơngai pơm glăi weng tê nan xa hôi
Ngo hnhei tơdrong pơjing đang viên, ling lang pơm Nghi quyêt ksô 18 đơng Khul châp hanh TƯ Đang khoa XIII lơm sap xêp bô may alưng, pơm ơĭ thu yok, jơră dêh cung cô tơjung pơm tô chưc cơ sơ Đang uôl iêl kơjăp, pôk xuôn tơdrong pơgơl weng jăng tơplah đơng tô chưc cơ sơ Đang
Pơnhroh ơĭ thu yok tơdrong hok tơp weng pơm boi nưih sơngưm yăl arih alưng liêm HCM lơm pôk xuôn nưih sơngưm trach nhiêm dơt chu nghia kơdih ơkơu pơtep adring pơm rim chi thi, nghi quyêt đơng Trung ương lơm tơjung pơm Đang
Măng mă anu, Huyên uy Vinh Thanh kung jơh sư jơnang pơnhroh nôi dung chi thi 35 năr 30/5/2019 đơng Bô chinh tri weng glong pơnhroh pơm chi thi 35 đơng Huyên uy Vinh Thanh lơm Đai hôi Đang bô rim kơp năm truh Đai hôi Đai biêu toan quôc măng mă XIII đơng Đang
Pơđam bơl atuch Hôi nghi, đ/c Hô Xuân Anh – Tinh uy viên, Bi thư Huyên uy pơđam dêh rim thu yok đat đei weng tơdrong han chê lơm tơdrong pơgơl pơlok pơm tơdrong chinh tri 9 khei kơl sơnăm, thoi noh pơchi lech minh ksô tơdrong pơm pơgloh đơng 3 khei atuch sơnăm 2019
Pơjao tơdrong pơm ăn rim tô chưc cơ sơ Đang pơnhôm pơgơl pơm thăng lơi rim tơdrong kinh tê xa hôi, đinh hương nưih sơngưm tơmăn tơl tơdrong alưng lơm Đang weng tơdrong kơ wă đơng kon tơring
Jơră dêh cung cô tơjung pơm tô chưc cơ sơ Đang uôl iêl kơjăp, pôk xuôn tơdrong pơgơl weng jăng tơplah đơng tô chưc cơ sơ Đang
Lơm tơdrong gô đech Đai hôi Đang bô rim kơp năm truh Đai hôi XIII đơng Đang, đ/c Bi thư huyên uy pơkă rim nă ma pơgơl wă tiêp thu tơpă weng pơnhroh pơm hơgei chi thi ksô 35 năr 30/5/2019 đơng Bô chinh tri lơm Đai hôi Đang bô rim kơp năm truh Đai hôi Đai biêu toan quôc măng mă XIII đơng Đang
Tơjung pơm glong pơnhroh pơlok đai hôi rim chi bô, đang bô; gô đech hơgei tơdrong nhân sư kơp uy tơmăn tơl kơjăp, trơ tro tơdrong. Đơng noh, pơm tơdrong thông nhât lơm nưih sơngưm weng tơdrong pơm, pơgơl pơm hơgei tơdrong gô đech lơm đĭ đăng rim tơdrong sư pơlok keh kong Đai hôi Đang rim kơp năm truh Đai hôi Đai biêu toan quôc măng mă XIII đơng Đang weng pơm hơgei tơdrong chinh tri đơng cham pơlei, đơn vi
Pơm chi thi ksô 35 năr 30/5/2019 đơng Bô chinh tri lơm Đai hôi đang bô rim kơp năm truh Đai hoi đai biêu toan quôc măng mă XIII đơng Đang, Khul châp hanh Đang bô huyên jơh ăn lech glong pơnhroh ksô 66-KH/TU, năr 19/8/2019 lơm pơnhroh pơm đai hôi đang bô rim kơp
Boi noh, Huyên uy pơtho khan Đai hôi đang bô đơng huyên truh cơ sơ pơm 04 tơdrong: Tông kêt tơdrong pơm nghi quyêt đai hôi đang bô, chi bô nhiêm ky 2015 – 2020 weng pơtho khan tơdrong pơm đơng đang bô, chi bô nhiêm ky 2020 – 2025
Pơđam bơl, pơgop y kiên tơmưt dư thao rim văn kiên đai hôi đai biêu toan quôc măng mă XIII đơng Đang weng dư thao văn kiên đai hôi đang kơp kơpưng trưk tiêp
Bơu khul chơp hanh đang bô, chi bô nhiêm ky 2020 – 2025
Bơu khul nă ma pơgơl dư đai hôi đang bô kơp kơpưng
Rim dơnŏ hrat tơnap liên quan truh tơdong nhân sư, đei kơp uy ơĭ thâm quyên đông y thi pơlok đai hôi adring 03 tơdrong, đim pơm tơdrong măng mă 3 lơm bơu kơp uy khoa anao
Lơm jơnang pơlok đai hôi: Đai hôi rim chi bô trưk thuôc đang bô cơ sơ bi loi 01 năr, pơlok lơm quy I sơnăm 2020 weng keh kong adrol năr 31/3/2020
Đai hôi chi bô cơ sơ bi loi 01 năr, đai hôi đang bô cơ sơ bi loi 02 năr; pơlok pơm đơng khei 4/2020, keh kong adrol năr 30/6/2020
Đai hôi đai biêu Đang bô huyên măng mă XVIII pơtho khan pơlok tơmưt khei 8/2020
Bơghê năr 9/10, UBMTTQVN tinh adring UBMTTQVN huyên Vinh Thanh pơlok măng lech măt mô hinh điêm apung nă ma jư vei môi trương weng ưng pho adring tơplih plenh dơnŏ Lang 6, xa Vinh Thuân
Dơ nŏ măng lê, pơgơl UBMTTQVN xa Vinh Thuân thông kua quyêt đinh pơjing anao mô hinh điêm; quyêt đinh pơjing anao khul chu nhiêm mô hinh; quy chê pơm weng phat đông tơjroh tơjung pơm apung nă ma đat mô hinh điêm jư vei môi trương weng ưng pho adring tơplih pơlenh; pơtho khan apung nă ma weng unh hnam ky cam kêt pơm tơdrong jư vei weng bao vê môi trương oei apung nă ma weng minh ksô tơdrong nai
Adring pơm mô hinh anu, minh tuân rim unh hnam lơm pơlei adring pơm quet don weng thu pơnhôm rac tro tơdrong, tơmăn tơl vê sinh đoan trong kơđih ngo hnhei
Minh khei pơlok sinh hoat minh măng
Mô hinh pơnhroh đei nă ma lơm pơlei tơpă kơ wă
Kon tơring Lang 6 xa Vinh Thuân hơdơi ky cam kêt pơtho khan adring đoan kêt sư jư vei môi trương kse uôil iêl, alưng liêm oei cham pơlei
Kua noh, sư kjung tơdrong pơtho khan jư vei môi trương weng ưng pho adring tơplih pơlenh, pơgop tơdrong pơgloh tơmưt tơdrong pôk xuôn tơdrong băt, tơplih tơdrong pơm đơng nă ma lơm tơdrong jư vei môi trương lơm apung nă ma
Sư pơm hơgei măng krao akom đĭ đăng nă ma đoan kêt tơjung pơm cham pơlei anao, đô thi alưng liêm lơm tơring xa
Đơng rong măng lê, nă ma lơm pơlei jơh lẹch quân don vê sinh, pơtăm long, pơkao boi tuyên trong năm chinh lơm cham pơlei, pơm canh quan môi trương, trong cham pơlei alưng liêm
Đơng chương trinh tơjul dơnuh ranh weng kơjăp boi Nghi quyêt 30a đơng kơpal the đak,10 sơnăm anu yuô ơu (đơng sơnăm 2009 truh sơnăm 2019), huyên Vinh Thanh jơh tiêp yok loi 305 ty đông sư pơnhroh pơm 112 kông trinh; lơm noh ơĭ 14 kông trinh trong năm, 34 kông trinh thuy lơi, 44 kông trinh giao duc weng văn hoa, 11 kông trinh điên weng đak sinh hoat, 10 kông trinh y tê
Ngo adring, rim chu tơgum jơh tơpă pơm trơ tro rim tơdrong lơm jơnang tơgum pơm
Tơdrong tơgum pơm cơ sơ ha tâng lơm tơring huyên lơm lư sơnăm anu yuô ơu jơh chep ăn lư thu yok pơjăng in: Trong bê tông đei pơm truh rim thôn, pơlei, pơm tơdrong alưng ăn nă ma năm weng tech bơdro
Nă ma rim apung yok lơi yua ơĭ nguôn đak chă yuô tơmăn tơl loi đơng rim kông trinh kơp đak sinh hoat kơdih yol thoi rim dư an kơp đak sinh hoat nai
Rim cơ sơ y tê, điêm trương hok đei pơm alưng liêm, uôil iêl loi, tơgum hơgei tơdrong kham chưa ji, hok tơp ăn đe hơyoh weng kon tơring oei cham pơlei
Lơm lư sơnăm anu yuô ơu, lơm jơnang jư chưc danh pho chu tich UBND xa boi dư an, ading tơdrong ngo hnhei đơng thương trưk Huyên uy, UBND huyên; tơdrong tơgum đơng rim nganh chuyên môn; tơdrong ngo hnhei adring weng ăn tơdrong đơng Đang uy, HĐND, UBND, UBMTTQVN đơng rim xa oei lơm kơbră tơplih đơng dư an, pơm tơdrong ăn rim đôi viên dư an, pơlok, pơnhroh pơm ơĭ thu yok đê an pơjing kinh tê – xa hôi đơng cham pơlei; pơnhroh pơm hơgei rim tơdrong boi Nghi quyêt 30a đơng kơpal the đak
Adring pơm pơjăng weng keh kong hơgei minh ksô tơdrong boi Chương trinh muk tiêu kơpal the đak lơm tơjung pơm cham pơlei anao; pơnhroh pơm hơgei rim chương trinh, dư an nai yua kơpal tơgum lơm tơring rim đôi viên pơm dư an in: chương trinh 134, chương trinh 135, rim chương trinh phuc lơi nai
Đơng noh jơh pơgop tơdrong pơm tơplih trong măt cham pơlei, pôk xuôn tơdrong yăl arih weng nưih sơngưm đơng kon tơring, pơm tơdrong lui đơng kon tơring adring Đang weng kơpal
Vinh Thanh la huyên apung kông, apung hlo, apung pơgloh hrat tơnap đơng tinh Binh Đinh
Tơdrong yăl arih đơng lư nă ma oei ơu ară pơgloh lư hrat tơnap, pơgloh la nă ma kon kông
Trinh đô bi ơĭ adring noh la tơdrong kơdrĭng pơgloh, trong năm hrat tơnap jơh pơm gơn pơgloh lơm tơdrong pơjing kinh tê xa hôi
Mălei, đơng lư tơdrong pơgơl trơ tro đơng pơgơl huyên weng tơdrong pơjăng kjung đơng kon tơring, lơm lư sơnăm jê ơu, tơdrong yăl arih kinh tê xa hôi đơng huyên apung kông anu jơh ơĭ lư tơdrong tơplih pơgloh
Tơdrong chih đơng rong ơu đơng Xuân Dung khan truh lư tơdrong tơplih lơm tơdrong yăl arih đơng nă ma kon kông huyên Vinh Thanh đơng rim tơdrong tơgum đơng Đang weng kơpal
Lư sơnăm anu yuô ơu, sư pơm tơdrong tơjul dơnuh kơjăp, pơgloh la apung nă ma kon kông, huyên Vinh Thanh jơh pơnhroh lư tơdrong lơm tơdrong tơjul dơnuh in: tơgum hnam oei, the oei, pơjing cho jang, vei jên tin jung ưu đai, pơ tơp nghê ăn nă ma cham pơlei, kơp the BHYT… tơgum unh hnam dơnuh kjung alưng tơdrong yăl arih
Adring tơdrong ngo hnhei đơng Đang weng Kơpal, huyên Vinh Thanh jơh tơjung pơm weng pơgơl pơm ơĭ thu yok tơdrong pơjing kinh tê xa hôi apung kông pơteo adring tuk bơngot dơnuh adring tơdrong "Pơnhôm krao akom nguôn lưk ăn pơjing kinh tê xa hôi, pơgloh la tơgum pơjing kêt câu ha tâng kinh tê xa hôi oei apung kông"
Yua tơdrong ngo hnhei noh, tơdrong yăl arih đơng nă ma Vinh Thanh, pơgloh la apung nă ma kon kông jơh ơĭ tơdrong tơplih
Lơm huyên Vinh Thanh ơĭ 56 thôn pơgloh hrat tơnpa kơna tơdrong yăl arih đơng lư nă ma ară dơnuh, pơgloh la nă ma kon kông
Adring tơdrong jơră dêh pơjing kinh tê xa hôi oei rim xa apung hrat tơnap, sư pơm alưng tơdrong yăl arih ăn nă ma kon kông, jơnang anu yuô ơu, huyên jơh pơnhroh tơtam rim chương trinh, dư an, nguôn jên tơgum ăn rim xa, thôn hrat tơnap lơm pơjing choh jang, tơdrong an sinh xa hôi
Truh tơmang pơlei Ta Điêk, xa Vinh Hao, hlău boh đei lư tơplih lơm tơdrong yăl arih đơng nă ma kon kông oei ơu đơng rim to hnam đei lơp ngoi alưng liêm, đơng rim to trong pơkao đei nă ma pơtăm weng tơme rong pơm lech tơdrong alưng liêm đơng pơlei apung kông
Điêm trương tiêu hok weng mâm non đei tơgum pơm lơm pơlei pơm tơdrong alưng ăn kon mon hok tơp
Ngươc xuôn apung kông Vinh Sơn, ơĭ tơdrong boh đei lư tơdrong tơplih lơm tơdrong yăl arih đơng nă ma kon kông oei ơu
Lư apung the brư adrol ơu ahrĕi jơh đei kse loi đơng mau kse đơng kumi, đơng ba, đơng hla nhem weng đơng rim loai long nguyên liêu
Nă ma oei ơu ahrĕi jơh alê̆ tơjung pơm rim tiên bô KHKT tơmưt choh jang, pôk xuôn thu yok kinh tê đơng rim loai long pơtăm
Truh tơmang unh hnam mai Đinh Thi Luân oei pơlei Kon Blo, xa Vinh Sơn – minh lơm lư unh hnam anao đi dơnuh
Adring loi 05 sao the đơng mi bă ăn jơnang anao yok kon hnglo, mai luân jơh pơtăm keo mălei yua jơnang khai thac khă đunh kơna rim sơnăm pơ tơm lech oei kơdih, yă bok mai tơjrưm lư hrat tơnap
Adring tơdrong wă đi dơnuh, bi gô tơmưt tơdrong tơgum unh hnam dơnuh đơng kơpal, yă bok mai tuk kông mưih bri, bưa pơtăm bri bưa pơtăm rim loai long ăn thu yok rim sơnăm in ku mi, bơi lơi
Đơng dơnŏ la unh hnam dơnuh, truh ahrĕi yă bok mai Luân jơh pơjing quy the đơng unh hnam kjung 02 ha, thu yok minh sơnăm loi 100 triêu đông đơng long kumi, bơlơi, đim khan jê 01 hecta keo, khoang 05 sơnăm khai thac minh măng
Lư sơnăm jê ơu, huyên Vinh Thanh jơh pơnhroh lư tơdrong, tơtăm rim chương trinh, tơdrong kon kông đơng kơpal the đak
Pơgloh thoi kua rim chương trinh muk têi kơpal the đak weng rim tơdrong kon kông, cơ sơ ha tâng oei apung kông apung nă ma kon kông đei ngo hnhei tơgum
Lơm 05 sơnăm anu yuô ơu, huyên Vinh Thanh jơh tơgum 494 ty đông pơm rim chương trinh, chinh sach, dư an adring apung nă ma kon kông weng apung kông
Tơdrong pơnhroh pơm rim chương trinh, dư an mă lơm noh pơgloh la chương trinh muk tiêu kơpal the đak tơjul dơnuh kơjăp weng rim tơdrong tơjul dơnuh jơnang anu yuô ơu oei huyên Vinh Thanh dach ơĭ tơdrong adring hơgei lơm rim kơp, rim nganh lơm jơnang pơlok pơm
Yua noh chương trinh đei pơnhroh pơm khă alưng weng kơjăp kơna jơh pơm tơplih tơdrong băt lơm tơjul dơnuh, pơm kjung tơdrong chu đông, kjung đơng bơngai dơnuh, tiêp yok weng chă yuô ơĭ thu yok chinh sach weng nguôn lưk tơgum đơng kơpal, đơng nă ma cham pơlei sư đi dơnuh, kjung khă
Yua noh tơdrong kinh tê xa hôi apung nă ma kon kông oei huyên Vinh Thanh jơh ơĭ tơdrong tơplih mă ro loi
Tơdrong yăl arih weng nưih sơngưm đơng nă ma lơm tơring hhuyên kung năr minh đei alưng weng ơĭ tơdrong đei pôk xuôn
Lơm pơlei Kon Blo, xa Vinh Sơn, ty lê unh hnam dơnuh tơjul tinh jơnum kua minh sơnăm tơjul đơng 4 – 5 unh hnam
Ơĭ tơdrong boh đei, thoi kua rim tơdrong tơgum đơng kơpal, tơdrong yăl arih đơng nă ma kon kông lơm tơring huyên jơh ơĭ lư tơplih alưng
Sư̆ tơmăn tơl tơdrong tuyên 'yŏk krao akŏm công dân nhâp ngu sơnăm 2020 đat chi tiêu, lơ̆m 02 'năr 22 weng 23/10, Hôi đông nghia vu quân sư huyên jơh hop xet duyêt chinh tri, chính sach tuyên quân sơnăm 2020
Dơnŏ Hôi nghi, Hôi đông nghia vu quân sư thông qua danh sach 1.297 đe adruh tơdăm lơ̆m kơbră nhâp ngu lơ̆m tơring huyên weng pơlŏk xet duyêt 'boi rim xa, thi trân
Qua hop xet, ơĭ 337 đe adruh duh điêu kiên krao năm kham jăng pran pơm nghia vu quân sư sơnăm 2020
Lơ̆m jơnang truh, sư̆ keh kong tơdrong pơjao quân sơnăm 2020, Hôi đông nghia vu quân sư huyên chu đông adrĭng rim ban, nganh đoan thê liên quan lơ̆m pơm tơdrong tuyên quân
Qua 'noh, cung cô̆ hô sơ, pơđam 'bơl đon pơjing anao hôi đông kham jăng pran weng phat lênh krao kham
Minh kơpah, rim kơ̆p, rim nganh, đoan thê, rim xa, thi trân weng rim thanh viên hôi đông nghia vu quân sư huyên ling lang jơră dêh tơdrong krao akŏm, pơtho khan truh kon tơring, khan pơkă krao akŏm rim đe adruh weng ŭnh hnam ơĭ kon mon oei lơ̆m kơbră krao kham tuyên nghia vu quân sư pơm hơgei nghia vu công dân
Năr 22/10, Khul chuyên gia đơ̆ng Viên nghiên cưu 'long pơtăm weng đô sa New Zealand jơh adrĭng Văn phong điêu phôi hla nhĕm an toan tinh Binh Đinh pơlŏk măng pơtho khan ăn rim pơgơl rim kơtum adrĭng tơdrong kơ wă weng rim ŭnh hnam nă ma choh jang hla nhĕm an toan đơ̆ng xa Vinh Sơn
Dơnŏ măng pơtho khan, rim nă ma đei Tiên sỹ Sravani – chuyên gia lơ̆m an toan đô sa weng Tiên sỹ Fran – chuyên gia lơ̆m công nghê đơ̆ng rŏng thu 'yŏk pơtho khan rim tơdrong an toan đô sa lơ̆m jơnang thu 'yŏk weng đơ̆ng rŏng thu 'yŏk hla nhĕm
Qua măng pơtho khan, jơh tơgŭm ăn nă ma pơtăm hla nhĕm an toan rim tơdrong băt lơ̆m vê sinh ơkơ̆u hơgĕi sư̆ phong dơt hla nhĕm lây nhiêm chĕo lơ̆m hnam sơ chê̆ weng dơnŏ pơnhôm, sư̆ phong dơt tơdrong apoh rim jĭ ơĭ tơm đơ̆ng đô sa weng rim tơdrong truyên nhiêm nai
Chă yuô đô 'bao hô jơnang thu 'yŏk weng pơm hla nhĕm
Tơdrong chă 'yŏk, phân loai weng jư vei hla nhĕm dơnŏ pơnhôm adrol jơnang chơ năm tiêu thu kung in tơdrong băt lơ̆m truy xuât nguôn tơm la an toan đô sa sư̆ jư vei weng cung cô̆ tơdrong lui đơ̆ng bơngai chă yuô
'Năr 19/10, Khul nư công, Công đoan văn phong UBND tinh pơlŏk măng giao lưu weng ăn qua ăn đơn vi kêt nghia Hôi LHPN xa Vinh Hoa, huyên Vinh Thanh
Dơnŏ măng tơjrư̆m măt, jao lưu, minh kơpah tơdrong pơđam 'bơl tơdrong pơgloh đơ̆ng Hôi LHPN Viêt Nam lơ̆m 89 sơnăm anu yuô ơ̆u. Đai diên pơgơl Hôi LHPN xa Vinh Hoa jơh pơtho khan rim thu 'yŏk đơ̆ng Hôi mai oh xa lơ̆m jơnang anu yuô ơ̆u weng ghi 'yŏk adring tơdrong tơgŭm đơ̆ng khul nư công, công đoan văn phong UBND tinh lơ̆m vât chât jơh tơgŭm ăn lư mai oh đơ̆ng xa la mai oh kon kông apung kông hrat tơnap ơĭ tơdrong alưng weng pơjing kinh tê ŭnh hnam, pơgŏp tơmưt tơdrong tŭk bơngot dơnuh đơ̆ng cham pơlei
Măng mă anu, Khul nư công, công đoan văn phong UBND tinh jơh ăn Hôi LHPN xa Vinh Hoa 01 bô may vi tinh weng 01 may in; ăn 01 bô loa ăn pơlei M6 weng ăn 120 suât qua ăn rim đe hơ yoh hŏk sinh ơĭ tơdrong hrat tơnap, mai oh dơnuh, rim ŭnh hnam ơĭ tơdrong pơgloh hrat tơnap adrĭng pơting ksô̆ jên loi 30 triêu đông
Lư sơnăm anu yuô ơ̆u, khul pơgơl rim cham pơlei jơh pơjăng pơm rim tơdrong tơgŭm nă ma kon kông lơ̆m tơgŭm cơ sơ ha tâng, pôk xuôn trong năm, đâp thuy lơi, đa dang hoa rim tơdrong khuyên nông, khuyên ngư
Pơm ơĭ thu 'yŏk tơdrong muk tiêu tŭk bơngot dơnuh adrĭng nă ma kon kông
Ksô̆ ŭnh hnam dơnuh oei rim xa apung nă ma kon kông tơjul lư đơ̆ng 4 – 5% minh sơnăm, truh ahrĕi bĭ ară ŭnh hnam bơngot, cơ ban tŭk đei hnam hyăh
Ty lê ŭnh hnam chă yuô điên đat loi 90%, 90% apung ơĭ nă ma kon kông yăl arih ơĭ trong năm alưng
Tơdrong yăl arih đơ̆ng nă ma kon kông đei plih lơ̆m ksô̆ lương weng tơdrong thu 'yŏk đei, tơdrong băt đei pôk xuôn mă ro loi
Rim chương trinh, dư an tơgŭm ăn nă ma kon kông ơĭ tơdrong pơjăng, pơgŏp tơdrong jơră kinh tê xa hôi lơ̆m tơring huyên pơjing lơ̆m đĭ đăng rim tơdrong
Truh ahrĕi, wă đĭ oei rim xa, thi trân lơ̆m tơring huyên hơdơi ơĭ nă ma kon kông yăl arih, nghê nghiêp pơgloh la choh jang nông nghiêp, yua 'noh tơdrong khuyê̆n nông adrĭng apung nă ma kon kông đei ngŏ la minh tơdrong pơgloh, pơgŏp tơdrong tŭk bơngot dơnuh ăn nă ma kon kông
Anao ơ̆u, Hôi nông dân xa Vinh Kim pơlŏk lĕch măt mô hinh "Nă ma nông dân pơlei Kông Trŭ jư vei an aninh trât tư" adrĭng 18 nă ma nông dân adrĭng pơm
Muc đich đơ̆ng tơdrong pơm mô hinh anu la pơnhôm rim bơngai đei nă ma gơneh gơnơ̆m lơ̆m cham pơlei, ơĭ nưih sơngưm lơ̆m tơdrong jư vei an ninh trât tư sư̆ adrĭng pơm hoa giai, tơgum mâu thuân, rim tơdrong amăk lơ̆m nă ma cham pơlei tơtam, trơ trŏ phap luât, ơĭ thu 'yŏk, jư kơjăp an ninh chinh tri – trât tư an toan xa hôi, pơgŏp tơdrong tơjung pơm cham pơlei anao lơ̆m jơnang ahrĕi
Rim nă ma adrĭng pơm mô hinh adrĭng ky cam kêt pơm hơgei tơdrong krao akŏm weng pơtho khan kon mon lơ̆m ŭnh hnam weng lơ̆m cham pơlei bĭ pơm glăi phap luât weng rim tê nan xa hôi; adrĭng pơm đâu tranh, tô giac bơngai pơm glăi, bĭ tơ iêt tiê bơl, bĭ sư̆ lĕch tơdrong 'bao lư̆k lơ̆m ŭnh hnam, bĭ adrĭng pơm tơmưt rim tê nan xa hôi pơm anh hương truh an ninh trât tư lơ̆m pơlei
Hôi nông dân xa Vinh Sơn kung anao pơlŏk lĕch măt mô hinh "Nông dân khan bĭ adrĭng tiên jung đen weng 'bao lư̆k ŭnh hnam" adrĭng 118 nă ma pơlei Kon Blo, xa Vinh Sơn adrĭng pơm
Dơnŏ măng pơlŏk, rim nă ma đei pơtho khan, canh giac adrol rim tơdrong đơ̆ng bơngai pơm tin jung đen; pơtho khan, krao akŏm pơm bĭ ăn vei năng lai; bĭ vei jên đơ̆ng rim tô chưc, kơdih ơkơ̆u đim ơĭ tơdrong ngŏ hnhei đơ̆ng kơpal; bĭ pơm rim tơdrong quang bă, giơi thiêu, phat, dan tơ rơi lơ̆m rim tơdrong pơm ăn vei lai suât đuôĭ
Tơtam đâu tranh, gơ̆n weng jơră tŭk rim tơdrong pơm ăn vei lai suât đuôĭ, ruôt đô lai suât đuôĭ, 'yŏk sơre thŭ… lơ̆m nă ma
Pơjăng hŏk tơ̆p, pôk xuôn tơdrong băt phap luât, adrĭng pơm phong dơt 'bao lư̆c ŭnh hnam lơ̆m rim kơdih ơkơ̆u weng nă ma cham pơlei
100% nă ma adrĭng pơm mô hinh jơh kyê cam kêt khan bĭ adrĭng tiên jung đen weng 'bao lư̆k ŭnh hnam
9 khĕi kơl sơnăm 2019, huyên Vinh Thanh ơĭ 10 nă ma adrĭng năm xuât khơu lao đông pơm biêk ơĭ jơnang oei nươc ngoai qua Trung tâm tơgŭm tơdrong pơm thuôc Sơ LĐ – TB&XH tinh
Lao đông xuât khơu pơnhôm lư pơgloh oei rim đak Han Quôc, Đai Loan weng Nhât Ban
Huyên kung pơlŏk 08 lơp pơtơ̆p nghê ăn nă ma cham pơlei adrĭng ksô̆ jên loi 849 triêu đông
Sư̆ đat đei thu 'yŏk 'noh, huyên Vinh Thanh jơh kjung tơdrong pơtho khan rim tơdrong đơ̆ng Đang, kơpal, đơ̆ng tinh weng đơ̆ng huyên lơ̆m tơdrong xuât khơu lao đông
Thoi 'noh, adrĭng rim doanh nghiêp xuât khâu lao đông ơĭ uy tiên pơlŏk pơđam 'bơl, pơtho khan ăn pơgơl thôn weng nă ma
Minh kơpah 'noh, huyên ară ơĭ rim tơdrong tơgŭm ăn nă ma in: pơtơ̆p nghê, ăn vei jên ưu đai, jên hŏk ngoai ngư weng giao duc đinh hương
weng loi pơgloh la pơm hơgei tơdrong bơne nưih sơngưm pơgloh lơ̆m cham pơlei pơm hơgei tơdrong xuât khơu lao đông, rim ŭnh hnam ơĭ bơngai năm pơm biêk oei nươc ngoai chĕp ăn thu 'yŏk kinh tê đuôĭ lơ̆m rim phương tiên thông tin đai chung
Lư sơnăm anu yuô ơ̆u, adrol tơdrong pơgơl đơ̆ng khul thương vu Huyên uy, tơdrong dân vân dĕch đei rim kơ̆p uy Đang, khul pơgơl, rim nganh đoan thê đơ̆ng huyên ngŏ hnhei pơm weng đat đei thu 'yŏk pơjăng
Truh ahrĕi, lơ̆m huyên tơjung pơm đei kơ jĭt mô hinh, điên hinh Dân vân khĕo lơ̆m rim tơdrong kinh tê, văn hoa xa hôi, an ninh quôc phong
Lơ̆m 'noh, trong glong Dân vân khĕo lơ̆m tơjung pơm cham pơlei anao đei rim nganh, hôi đoan thê pơnhroh pơtĕp adrĭng nhiêm vu đơ̆ng rim đơn vi in
UBMTTQ Viêt Nam huyên adrĭng măng krao akŏm "Đĭ đăng nă ma đoan kêt tơjung pơm cham pơlei anao, đô thi alưng liêm", Hôi LHPN huyên pơnhroh pơm măng krao akŏm "Tơjung pơm ŭnh hnam 5 bĭ 3 uôil iêl", Đoan đe adruh ơĭ trong glong "Đông hanh adrĭng đe adruh lơ̆m lơ̆p thân, lơ̆p nghiêp", "Tinh nguyên yua tơdrong yăl arih nă ma cham pơlei", Hôi nông dân huyên adrĭng trong glong nă ma adrĭng jăng pran tơjung pơm cham pơlei anao, nă ma tơjroh choh jang, tĕch bơdro hơgei
Pơjing thu 'yŏk đat đei, jơnang truh, Khul dân vân Huyên uy Vinh Thanh pơnhôm pơtho khan, krao akŏm pôk xuôn tơdrong băt đơ̆ng đĭ đăng xa hôi lơ̆m pơjing tơdrong grông đơ̆ng kon tơring lơ̆m tơdrong tơjung pơm weng jư vei teh đak; jơră dêh tơdrong dân vân đơ̆ng khul pơgơl, pơm hơgei tơdrong dân chu oei cơ sơ; ling lang pơnhroh rim tơdrong alưng adrĭng đĭ đăng nă ma kon tơring, rim tôn giao, kon kông; ling lang jơră dêh trong glong tơjroh Dân vân khĕo pơtĕp adrĭng rim trong glong amĕm teh đak oei cơ sơ, pơgŏp tơmưt tơdrong pơjing kinh tê xa hôi, jư kơjăp an ninh quôc phong, jư vei an sinh xa hôi lơ̆m tơring huyên
Jơnang jê ơ̆u, oei tơring rim xa, thi trân lơ̆m tơring huyên, tơdrong đe adruh tơdăm pơm glăi Luât trong năm 'boh lĕch khă lư, pơgloh la ksô̆ đe adruh tŭk hŏk, dach pơnhôm sơhmanh, ĕt jơrô bia, năm lư̆k trong bĭ hlơ̆p mu bao hiêm, chơ pơgloh ksô̆ bơngai quy đinh, năm ranh, lang lăch, nĕt pô lư̆k trong lơ̆m kơmăng pơm glăi an toan trong năm, pơm bư̆k xŭc lơ̆m nă ma cham pơlei
Adrol tơdrong 'noh, Công an huyên jơh adrĭng công an rim xa, thi trân ra soat, pơm danh sach 21 đe adruh dach pơm glăi trât tư an toan trong năm, pơlŏk rim lơ̆p pơtho khan că biêt weng ăn pơm hla cam kêt bĭ pơm glăi, krao pinh pơkă rim đe aduh dĕch năm xe mô tô đua kĕo, nĕt pô pơm glăi trât tư an toan trong năm
Minh kơpah 'noh, công an huyên jơh pơlŏk pơtho khan, giao duc phap luât an toan trong năm dơnŏ rim thôn, pơlei lơ̆m tơring huyên, ơĭ 950 nă ma adrĭng pơm
Tơjung pơm cham pơlei anao alưng adrĭng môi trương la 1 lơ̆m 19 tiêu chiê tơjung pơm cham pơlei anao, anh hương bĭ ken truh tơdrong thu 'yŏk đei tơdrong yăl arih đơ̆ng nă ma
Lơ̆m 19 tơdrong quy đinh 'boi Bô tiêu chiê kơpal teh đak lơ̆m tơjung pơm cham pơlei, tơdrong môi trương ơĭ lơ̆m kơbră tiêu chiê ksô̆ 17; lơ̆m 'noh ơĭ khan truh 5 tơdrong 'noh la: Ty lê chă yuô đak sach trơ trŏ vê sinh 'boi quy chuân kơpal teh đak; rim cơ sơ choh jang tĕch bơdro đat tơdrong lơ̆m môi trương; Biê ơĭ rim tơdrong pơm pơm suy giam môi trương weng ơĭ rim tơdrong pơm pơjing môi trương ksĕ, uôil iêl alưng liêm; Nghia trang đei pơm 'boi quy hoach, Đô tŭk, đak pum dơ đei pơnhôm weng xư lyê 'boi tơdrong
Mălĕi, adrĭng tơdrong ô nhiêm môi trương oei cham pơlei in ahrĕi, anu la tơdrong khŏ pơm lơ̆m Bô tiêu chiê tơjung pơm cham pơlei anao
Yua noh, anu la tơdrong grông đơ̆ng teh đak pơgloh la adrĭng minh teh đak nông nghiêp, krao pinh tơdrong băt đơ̆ng nă ma, tơdrong tơmưt pơm pơgloh đơ̆ng khul pơgơl, jên tơgŭm grông, tơdrong xư lyê duh pơm ăn đe yŭ
Lơ̆m lư dơnŏ lơ̆m tơring huyên, nă ma ară đim ơĭ tơdrong pơnhôm rac sư̆ xư lyê
Đô tŭk kĭa rong đei jơră lĕch trong mương
Adrĭng hê thô̆ng hnam vê sinh kơdih hoai, đak sinh hoat kung yol lĕch trong cô̆ng pơm ô nhiêm nguôn đak, bău klŏng, đunh sơnăm pơm ô nhiêm nguôn đak ngâm
Rac thai đơ̆ng rŏng pơnhôm đim đei xư lyê trơ trŏ kơ kach, anao oei lơ̆m tơdrong soh rac, pơm ô nhiêm không khiê
Ară minh ksô̆ lương bĭ ken rim loai klok hoa chât, bơgang jư vei 'long pơtăm đei pang tŭk lơ̆m bai rac, mă đim ơĭ kơ kach sư̆ xư lyê điê
Lơ̆m rim cơ sơ kĭa rong, pơlei nghê lơ̆m tơring huyên, nguôn đak đim đei xư lyê ară ăn lĕch môi trương, pơm ô nhiêm bĭ lơ̆m rim apung nă ma mă ară pơm anh hương truh rim apung tăp dal
Tơdrong nai, rim cơ sơ choh jang tĕch bơdro đa phân ken, jên biêa, công nghê đunh, tơdrong xư lyê môi trương la kơdih pơm, đim ơĭ băo căo pơtho khan tac đông môi trương; rim pơlei nghê đim đei quy hoach, pơm ô nhiêm môi trương; tơdrong băt đơ̆ng chu doanh nghiêp đim đuôĭ, ară tơdrong kơdơ̆u adrĭng lơi nhuân… la lư tơdrong pơm anh hương truh môi trương
Minh kơpah, yua thiêt bi, công nghê lơ̆m choh jang kông nghiêp, pơlei nghê, tiêu thu kông nghiêp… ară lac hâu weng thu kông, apung choh jang tĕch bơdro in đim ơĭ rim kông trinh xư lyê đak thai kơna tơdrong lơ̆m ô nhiêm môi trương minh 'năr minh kơjung
Thu 'yŏk đơ̆ng tơdrong ngŏ hnhĕi, giam sat rim tơdrong pơm đơ̆ng doanh nghiêp lơ̆m jư vei môi trương đim tơpă, đim xư lyê tơtam rim tơdrong pơm glăi phap luât lơ̆m tơdrong ngŏ hnhei, jư vei môi trương
Măt kơ mĭu weng tơdrong brư̆ luy đơ̆ng tơdrong đô thi hoa kjung ranh jơh pơm tac đông pơgloh grông truh môi trương weng tơplih plĕnh, lơ̆m 'noh bĭ hli đei tơdong môi trương yăl arih đơ̆ng bơngai atung đei đe doa, suy thoai pơgloh yua ô nhiêm đơ̆ng rim đô dơ, đak thai đơ̆ng rim khu kông nghiêp, pơlei nghê, apung nă ma cham pơlei
Yua 'noh, tơdrong tơjung pơm cham pơlei anao ăn lĕch muc tiêu, tiêu chiê ăn rim apung cham pơlei kung bưa thach thưc bưa la tơdrong pơm, la tơdrong sư̆ trong măt cham pơlei kjung lơ̆m tơdrong pơjing
Mălĕi, tơdrong pơgloh la nưih sơngưm weng tơdrong pơm trơ trŏ đơ̆ng bơngai adrĭng kơdrĭng, môi trương
Sư alưng năm truh dat đei tơdrong lơm môi trương cham pơlei, jơnang anu yuô ơu, huyên Vinh Thanh jơh pơgơl rim xa, thi trân weng rim hôi đoan thê wă kjung tơdrong krao akom kon tơring pơm rim tơdrong ve sinh môi trương apung nă ma cham pơlei, khư trung tiêu đoc apung adrung adron, trong năm cham pơlei, khơi thông trong mương, pơnhôm, xư ly rac thai weng pơm rim kông trinh đak sach, kông trinh vê sinh trơ tro tơdrong
Tơdrong pơlok rim đôi kơdih ngo hnhei vê sinh môi trương lơm rim thôn, pơlei la tơpă ơĭ tơdrong pơm đei
Yua môi trương, minh kơpah tơdrong tơmưt pơm đơng khul pơgơl cham pơlei, wă pơgloh tơdrong băt kơdih đơng chính nă ma cham pơlei lơm tơdrong pơnhôm rac; bí sư rac pơ kue thoi ô nhiêm tăp dal apung unh hnam oei; bi tơhnglaih ko meo, chă yuô bơgang jư vei long pơtăm trơ tro tơdrong, bi chă yuô jơnang thu yok boi pơtho khan đơng hnam san xuât, klok, bi nilong anung bơgang wă đei pơnhôm tơmưt trơ tro dơnŏ quy đinh
Pơnhôm, xư ly rac la minh lơm lư tơdrong pơgloh lơm tơdrong jư vei vê sinh môi trương cham pơlei
Minh ksô cham pơlei, khul pơgơl atung krao akom nă ma pơm rim bê xây xư ly rac lơm unh hnam
Anu la kơ kach pơm anao, mălei sư đat thu yok dêh, nă ma wă đei pơtho khan cu thê sư tơdrong xư ly rac lơm rim bê hmong bia pơm glăi truh môi trương
Adring rim cơ sơ choh jang tech bơdro, jit vu wă đei pơtho khan, ky cam kêt jư vei moi trương
Môi trương la tơdrong tac đông trưk tiêp truh tơdrong thu yok đei tơdrong yăl arih đơng nă ma weng trong măt cham pơlei
Yua noh Kơp uy weng khul pơgơl cơ sơ wă tơmưt pơm, pơgơl jê pơgloh sư rim nă ma cham pơlei boh mă ro đei trach hiêm đơng bơn lơm jư vei môi trương khan kơdih weng tơdrong tơjung pơm cham pơlei anao khan adring
Yua anh hương but ksô 5 lơ̆m tơring huyên Vinh Thanh, lơ̆m kơmăng 'năr 30/10 jơh ơĭ ami grông pơtĕp adrĭng kyal dêh
'Boi pơtho khan đơ̆ng Khul pơgơl phong dơt thiên tai weng chă cư̆u nan huyên, dơnŏ xa Vinh Hoa ơĭ 01 tŏ hnam păk, dơnŏ Vinh Sơn kyal pơm hư 01 hnam lươĭ weng hư 500m2 hla nhĕm
Ami weng kyal grông jơh pơm hư đĭ 05 hecta 'ba weng 'long pơtăm nai đơ̆ng nă ma
Lơ̆m tuyê̆n trong klŏng Đinh Binh, minh ksô̆ đoan trong hlih măi taluy âm, lư 'long păk oei lư̆k trong pơm hrat tơnap ăn nă ma năm lưk trong
Bơgê 'năr 31/10, Chu tich UBND huyên đ/c Lê Văn Đâu jơh ơĭ măng năm ngŏ hnhei tơdrong hiong hiơt yua but ksô̆ 5 dơnŏ xa Vinh Kim weng xa Vinh Sơn
Ami kơmăng 'năr 30/10 pơtĕp adrĭng kyal grông jơh pơm lư 'long grông păk lơ̆m tuyê̆n trong ĐT 637 năm Vinh Sơn weng tuyê̆n trong klŏng Đinh Binh ĐH33, minh ksô̆ đoan trong jê̆ klŏng hlih, pơm ăch tăc lư tuyê̆n trong năm lơ̆m tơring huyên
Qua ngŏ hnhei, Chu tich UBND huyên jơh pơgơl rim đơn vi pơnhroh ranh rim tơdrong khăk phŭk, pơnhôm bơngai cưa, căt, don rim 'long grông păk lư̆k trong
Truh 11 giơ, đĭ đăng rim tuyê̆n trong năm lơ̆m tơring huyên jơh đei năm alưng
Adring 'noh, huyên jơh krao akŏm lưk lương tơgŭm nă ma khôi phŭk hnam hư sư̆ ơĭ dơnŏ oei tam thơi
Ksơ 'năr 29/10, UBND huyên Vinh Thanh pơlŏk tông kêt choh jang nông nghiêp sơnăm 2019 weng pơnhroh glong pơnhroh choh jang vŭ Đông Xuân sơnăm 2019–2020
Phŏ chu tich UBND huyên, đ/c Bui Tân thanh pơgơl Hôi nghi
Sơnăm 2018, pơting chđeh teh 'ba sơnăm 2018 đơ̆ng huyên la 2.370,9 ha, thu 'yŏk ươ̆k đat 57 ta/ha, san lương 13.513 tân
Tơdrong jư vei 'long pơtăm, thŭ y đei ngŏ hnhei, tơdrong ngŏ hnhei dư tiênh dư băo, phong dơt jĭt jĭ đei pơm tơtam, ơĭ thu 'yŏk, bĭ sư̆ jơrông jĭ pơm glăi lơ̆m choh jang
Sư̆ pơm thăng lơi choh jang vŭ Đông Xuân sơnăm 2019 – 2020, UBND huyên Vinh Thanh pơtho khan rim xa, thi trân pơnhôm thu 'yŏk ranh lơ̆m chđeh teh 'ba mua sư̆ jơră ranh tơdrong pơm glong pơnhroh choh jang Đông xuân, thoi 'noh pơm hơgei rim tơdrong phong dơt bơngot tơnghiêt, jĭt jĭ ăn tơpul xem rong
Jơră dêh tơdrong tơjung pơm KHKT tơmưt choh jang sư̆ kjung tơdrong chă yuô teh, kjung giă tri choh jang nông nghiêp lơ̆m minh đơn vi chđeh teh pơm, keh kong thăng lơi rim tơdrong glong pơnhroh choh jang vu đông xuân sơnăm 2019 – 2020
Pơđam 'bơl atŭch hôi nghi, Phŏ chu tich UBND huyên, đ/c Bui Tân Thanh pơkă nganh nông nghiêp weng rim cham pơlei pơnhôm ngŏ hnhĕi tơplih plĕnh weng rim tơdrong pơm glăi truh choh jang sư̆ pơđam 'bơl đon UBND huyên ơĭ tơdrong pơgơl; gô đĕch duh rim đô măy mŏk, phân 'bŏn, bơgang jư vei 'long pơtăm, adrêch 'long pơtăm, xem rong… sư̆ pơgơl, pơlŏk choh jang jê̆ adrĭng tơdrong thư̆k tiên
Ling lang pơnhroh pơm hơgĕi rim tơdrong tơgŭm đơ̆ng Trung ương, đơ̆ng tinh, đơ̆ng doanh nghiêp lơ̆m tơgŭm pơjing choh jang nông nghiêp tơmăn tơl thu 'yŏk
Kjung pơgơl pôk xuôn thu 'yŏk tơkan kơ kơ̆u 'long pơtăm mua vŭ; pơnhôm tơplih chđeh teh choh jang 'ba 'biêa thu 'yŏk tơkan choh jang 'long pơtăm nai ơĭ thu 'yŏk kinh tê đuôĭ loi weng ling lang pơm tơplih 03 vŭ 'ba/ minh sơnăm tơkan 02 vŭ 'ba/minh sơnăm sa chăc
Jơră dêh tơjung pơm rim KHKT lơ̆m choh jang pơtăm 'long, kĭa rong, lâm nghiêp, thuy san, chrŭh đak khoa hŏk lơ̆m choh jang; pơm hơgĕi tơdrong phong dơt jĭt jĭ 'long pơtăm, xem rong; ngŏ hnhĕi thu 'yŏk choh jang weng tơmăn tơl kơjăp
Kjung ngŏ hnhei jư vei bri, ngŏ hnhei nguôn lơi thuy san weng rim kông trinh thuy lơi
Pơlơk pơm hơgĕi tơdrong ngŏ hnhei, giam sat rim tơdrong pơm choh jang tĕch bơdro adrêch 'long pơtăm, đô nông nghiêp, phân 'bŏn, bơgang jư vei 'long pơtăm, đô sa kĭa rong, bơgang thŭ y
Chu đông ư̆ng phŏ adrĭng tơdrong tơplih plĕnh, thiên tai ơĭ tơdrong pơm glăi 'năr kang kjung; pơnhroh rim tơdrong phong dơt ami but, ngŏ hnhĕi kơjăp tơplih plĕnh sư̆ ơĭ tơdrong pơgơl ư̆ng phŏ, khăc phŭk tơtam hiong hiơt đơ̆ng rŏng măng ami but; pơlŏk choh jang vŭ Đông Xuân sơnăm 2019 – 2020 đat weng blung adrol tơdrong glong pơnhroh ăn lĕch
Lơ̆m 3 khĕi atŭch sơnăm 2019, Hat kiêm lâm huyên ling lang pơgơl kiêm lâm ngŏ hnhei cham pơlei adrĭng lưk lương jư vei bri oei xa, rim đơn vi chu bri jơră ranh tơdrong năm ngŏ hnhei, ra soat, xac đinh ranh giơi tơ̆k pơ̆k mil adrĭng bri, ve sơ đô ranh giơĭ, pơm tơdrong pơtho khan chu mil kyê cam kêt bĭ tơgăl tơmưt bri
Minh kơpah 'noh, kjung tơdrong ngŏ hnhĕi, gơ̆n rim apung pơgloh phă bri, tơgăl 'biên bri bĭ sư̆ kjung kung in chđeh teh đei koh phă sư̆ kơdih tăi sinh bri nă ma bĭ đei pơm sa lơ̆m chđeh teh glăi
Ngŏ hnhĕi kơjăp tơdrong chĕp chơ 'long glăi lơ̆m rim tuyê̆n trong, pơgloh la rim tuyê̆n trong pơgloh
Jơră dêh ngŏ hnhĕi jư vei bri weng ngŏ hnhĕi lâm san oei rim tram, chôt lơ̆m bri weng tuyê̆n trong jê̆ adrĭng sư̆ gơ̆n ơĭ thu 'yŏk tơdrong khai thac, chĕp chơ oei rim apung hrat tơnap
Ksơ̆ 'năr 30/10, TT GDTX huyên Vinh Thanh pơlŏk 'bê̆ giang lơ̆p pơtơ̆p nghê rong weng phong dơt jĭ ăn yĕr sơnăm 2019
Lơ̆m jơnang 03 khĕi, 35 hôi viên la nă ma Hôi nông dân weng đoan viên đe adruh tơdăm xa Vinh Hiêp đei pơtho khan rim tơdrong băt lơ̆m tơdrong rong yĕr kông nghiêp, yĕr đeh, yĕr tơhnglăih weng âp ktĕp yĕr; rim tơdrong jĭ, tơdrong chuân đoan weng tri jĭ ăn yĕr
Qua 'noh tơgŭm ăn nă ma cham pơlei rim tơdrong băt lơ̆m nghê nghiêp sư̆ pơgŏp tơdrong ăn nă ma ơĭ tơdrong pơm, thu 'yŏk alưng, duy tri tơdrong yăl arih, tơplih nganh nghê, pơm trŏ 'boi tơdrong đơ̆ng Đang weng kơpal
Atŭch măng hŏk, 100% nă ma đei kơ̆p chư̆ng chi nghê
Ksơ̆ 'năr 30/10, Cty xăng jơ̆u Binh Đinh adrĭng Viên kiêm sat nhân dân huyên Vinh Thanh pơlŏk nghiêm thu weng 'ban jao hnam tinh nghia ăn ŭnh hnam yă Pham Thi Xuan, oei thôn Đinh Tri, xa Vinh hao
Yă Pham thi Xuân oei lơ̆m kơbră ŭnh hnam hương tơdrong chinh sach adrĭng thân nhân liêt si ơĭ hnam oei đơn sơ
Hnam đei pơm tơmưt khoang khĕi 7/2019. Qua loi 3 khĕi pơnhroh pơm truh ahrĕi jơh keh kong
Hnam pơm kơ̆p 4 adrĭng chđeh teh khoang 60m2
Pơting ksô̆ jên pơm jê̆ 200 triêu đông
Lơ̆m 'noh, Cty xăng jơ̆u Binh Đinh tơgŭm 50 triêu đông, Viên kiêm sat nhân dân huyên Vinh Thanh tơgŭm 10 triêu đông, ksô̆ ară ŭnh hnam pơgŏp
Dơnŏ măng lê, rim đơn vi Viên kiêm sat nhân dân tinh, Cty xăng jơ̆u Binh Đinh, Viên kiêm sat nhân dân huyên kung jơh ăn lư phân qua ăn ŭnh hnam yă Xuân, anu la rim đô chă yuô tơpă sư̆ tơgŭm tơdrong yăl arih
Lơ̆m lư sơnăm anu yuô ơ̆u, rim kơ̆p Hôi CCB lơ̆m huyên jơh pơjăng jơră dêh hŏk weng pơm 'boi nưih sơngưm yăl arih alưng liêm HCM đơ̆ng lư tơdrong pơm tơpă, cu thê pơtĕp adrĭng trong glong tơjroh "CCB gương mơ̆u" jơh đei Hôi CCB huyên pơnhroh jơrŭ să truh đĭ đăng kang bô, nă ma CCB lơ̆m huyên; yua tơdrong pơnhroh đa dang, tơdrong phong phŭ weng tơpă kơna măng krao akŏm weng trong glong tơjroh jơh đei rim CCB tơpă hương ư̆ng
Thu 'yŏk, jơh ơĭ 100% cơ sơ Hôi CCB lơ̆m huyên pơlŏk hŏk tơ̆p rim chuyên đê, pơnhôm loi 94% kang bô, nă ma adrĭng pơm
Jơh pơlŏk Hôi ngi "Tơroi nưih sơngưm yăl arih alưng liêm HCM" đơ̆ng kơ̆p cơ sơ truh kơ̆p huyên
Qua phat đông "Minh nă ma đăng kyê minh tơdrong pơm hơgei 'boi nưih sơngưm yăl arih alưng liêm HCM", lơ̆m huyên jơh ơĭ loi 1.000 nă ma CCB đăng kyê, đat ty lê jê̆ 96%
Lư sơnăm anu yuô ơ̆u, tơdrong giao duc weng đao tao đơ̆ng nă ma kon kông dăch đei rim kơ̆p khul pơgơl ngŏ hnhei pơm
Huyên jơh pơgơl nganh giao duc weng đao tao adrĭng rim ban, nganh, đoan thê tơjung pơm hê thông mang lươĭ trương lơ̆p apung nă ma kon kông, apung kông pơgloh hrat tơnap pơm hơgei tơdrong giao duc kon kông sư̆ pôk xuôn nă ma, đao tao nguôn nhân lưc apung nă ma kon kông weng apung kông
Pơgơl rim đơn vi pơm tơpă tơdrong giao duc weng đao tao, pơgloh la giao duc adrĭng hŏk sinh kon kông
Pơm chi tra chê đô chinh sach tơtam, trơ trŏ chê đô weng đôi tương, pơgloh la hŏk sinh oei lơ̆m kơbră chinh sach, hŏk sinh rim trương phô thông dân tôc 'ban trŭ
Minh kơpah 'noh, dăch ngŏ hnhĕi tơdrong pơm chê đô chinh sach adrĭng hŏk sinh rim trương phô thông dân tôc 'ban trŭ weng rim trương apung nă ma kon kông sư̆ pơjing giă tri văn hoa, tơdrong kon kông oei cham pơlei, pơgŏp tơdrong krao hŏk sinh lĕch trương, lĕch lơ̆p weng pôk xuôn tơdrong thu 'yŏk đei toan diên
Ahrĕi, lơ̆m huyên ơĭ 26 cơ sơ giao duc oei rim xa, thi trân, tơgŭm hơgei tơdrong hŏk tơ̆p ăn đe hơyoh lơ̆m kơbră truh trương
Minh kơpah tơdrong tơjung pơm, trang bi cơ sơ vât chât, đô pơtơ̆p weng hŏk, pôk xuôn tơdrong thu 'yŏk đei trong pơtơ̆p đơ̆ng đôi ngu bơngai pơtơ̆p pơtho, huyên jơh pơnhroh pơm duh rim tơdrong chinh sach adrĭng kon mon nă ma kon kông in: kơ̆p phat đô hŏk tơ̆p, tơgŭm phê, jên sa weng rim tơdrong kơdih nai sư̆ pơm tơdrong ăn rim đe hơyoh hŏk tơ̆p hơgĕi
Huyên jơh pơm hơgĕi tơdrong krao đe hơyoh kon kông truh trương, krao akŏm ksô̆ đe hơyoh tŭk hŏk, lưu 'ban năm hŏk piêu
Trung tâm y tê huyên Vinh Thanh anao tiêp 'yŏk 2.900 'bô test chuân đoan ranh grŭn tơnghiêt đơ̆ng Dư an sang kiê̆n khu vưc gơ̆n weng loai trư grŭn tơnghiêt khang bơgang Ac-si-min tơgum
In 'noh đơ̆ng kơl sơnăm truh ahrĕi, huyên Vinh Thanh jơh 'yŏk pơting 4.900 'bô
Lơ̆m cơ sơ ksô̆ lương đei tơgŭm ăn huyên, Trung tâm y tê huyên kung jơh tơgŭm ăn Tram y tê rim xa, thi trân sư̆ pơm tơdrong chuân đoan, 'boh lĕch weng phong dơt jĭ grŭn tơnghiêt ăn nă ma
Minh kơpah, lơ̆m dư an, đơ̆ng kơl sơnăm truh ahrĕi, Trung tâm y tê huyên kung jơh 'yŏk weng kơ̆p tơgŭm 5.300 tŏ mung đôi tâm bơgang phong dơt sơhmĕch căp ăn nă ma rim xa, thi trân lơ̆m tơring huyên sư̆ phong dơt jĭ grŭn tơnghiêt
Hôi đông NVQS huyên jơh xet duyêt chinh tri 1.297 đe adruh lơ̆m kơbră nhâp ngu lơ̆m tơring huyên
Thu 'yŏk ơĭ 337 đe adruh duh tơdrong krao kham jăng pran pơm NVQS sơnăm 2019
Đơ̆ng rong xet duyêt chinh tri, Hôi đông NVQS huyên adrĭng rim ban, nganh, đoan thê liên quan jơh cung cô hô sơ, pơlŏk kham jăng pran weng phat lênh krao kham tuyên
Thoi 'noh, adrĭng rim kơ̆p, rim nganh, đoan thê, rim xa, thi trân weng rim thanh viên Hôi đông NVQS huyên ling lang jơră dêh tơdrong krao akŏm, pơtho khan truh kon tơring, pơtho khan, pơkă, krao akŏm rim đe adruh weng ŭnh hnam ơĭ kon mon oei lơ̆m kơbră krao kham tuyên NVQS pơm hơgĕi nghia vu công dân
'Năr 29/10, dơnŏ măng Toa hinh sư xet xư sơ thâm, TAND tinh Binh Đinh jơh tuyên Phat 'bok Đinh Đit, 74 sơnăm oei xa Vinh Kim 04 sơnăm tu yua tôi "Tang trư, chă yuô glăi vu khi quân dung" pơm lĕch hâu qua pơgloh. Lơ̆m tơdrong dân sư, TAND tinh khan bŏk Đit phai bôi thương ăn nan nhân jê̆ 126 triêu đông
'Boi căo trang, tơmưt khoang 6 giơ 30 phut 'năr 4/4/2019, 'bŏk Đit chĕp tiêa phao cacbin weng 07 gĕr đan năm minh anu truh apung bri jê̆ hnam sư̆ ngŏ chơ đong
Lơ̆m jơnang oei pơdơi, 'bŏk Đit jơh ăn đan tơmưt phao sư̆ gô pră đâk dăch truh phă 'long plĕi
Jơnang anu, 'bŏk Đit 'boh lơ̆m kơtum 'long adrol măt khang 10m ruh ruh, atac 'noh la đâk kơna 'bŏk 'yŏk phao prăh
Đơ̆ng rŏng prăh, kơpăng bơl bơngai, 'bŏk Đit kơdơ̆u truh thoi 'boh 'bŏk Đinh Trơ̆, 46 sơnăm oei adrĭng pơlei atung 'bich lư̆k teh lơ̆m tinh trang dơnŏ vai kơma trŏ đan lĕch pham
Đơ̆ng rŏng 'noh, 'bŏk Đit krao ŭnh hnam đơ̆ng 'bŏk Trơ̆ truh tơgŭm chĕp năm truh bênh viên câp cưu
Thoi đei chưa lư dơnŏ, mălĕi yua dơnŏ đan prăh xuyên phôi, pơm tôn thương côt sông kơna 'bŏk Trơ̆ jơh jơh liêt, dơnŏ đan prăh hoai tư, thương tich ty lê 93%
Đei alê̆, sơnăm 1963, 'bŏk Đit ơĭ tơmưt lưk lương du kich xa Vinh Kim kơna đei khul pơgơl cham pơlei pơjao minh tŏ phao cacbin sư̆ pơm nhiêm vu
Truh sơnăm 1975, đơ̆ng rŏng teh đak thông nhât, UBND xa Vinh Kim pơtho khan pơjao nôp ăn rim loai vu khi sư̆ xư lyê 'boi quy đinh mălĕi 'bok Đit bĭ châp hanh, anguôn phao sư̆ pră xem bri
Sư̆ tơgŭm nă ma nông dân pơjing kinh tê ŭnh hnam, jơnang anu yuô ơ̆u, Hôi nông dân xa Vinh Hoa jơh tranh thu khai thac rim nguôn jên vei ưu đai, nguôn jên Quy tơgŭm nông dân sư̆ tơgŭm ăn lư ŭnh hnam nă ma lơ̆m tơring xa đei vei jên pơjing choh jang, pơtăm 'long, kia rong, chĕp ăn thu 'yŏk
Truh ahrĕi, pơting nguôn jên Quy tơgŭm nông dân xa vinh Hoa krao akŏm đei loi 68 triêu đông, kơdih 9 khĕi kơl sơnăm 2019, jơh krao akŏm đei 9 triêu đông, đat 100% glong pơnhroh
Đơ̆ng nguôn jên anu, adrĭng nguôn jên tơgŭm đơ̆ng tinh, đơ̆ng huyên, truh ahrĕi, Hôi nông dân xa Vinh Hoa jơh pơm thu tŭk giai ngân 3 dư an kĭa rong ăn 21 ŭnh hnam vei adrĭng pơting ksô̆ jên la 384 triêu đông sư̆ tơgŭm rong lơmo đeh
Minh kơpah, sư̆ pơm nguôn jên ăn nă ma pơlŏk să choh jang, truh ahrĕi, Hôi jơh oei lĕch tiên châp adrĭng NHCSXH huyên tơgŭm ăn 324 nă ma đei vei loi 11 ty đông sư̆ pơjing kinh tê
Minh kơpah 'noh, Hôi ară krao akŏm nă ma adrĭng pơm rim lơ̆p pơtho khan lơ̆m pơtruh KHKT lơ̆m pơtăm 'long, kĭa rong; rim tơdrong phong dơt jĭt jĭ ăn tơpul xem rong… yua rim nganh, rim kơ̆p pơlŏk
Tơdrong tơgŭm giai ngân nguôn jên anu, rim tơdrong tơgŭm nhu câu jên ăn nă ma, pơgloh la adrĭng rim ŭnh hnam nă ma ơĭ tơdrong hrat tơnap
Qua ngŏ hnhei, rim ŭnh hnam vei jên chă yuô trơ trŏ tơdrong, chĕp ăn thu 'yŏk kinh tê
Pơgŏp tơdrong kjung thu 'yŏk ăn ŭnh hnam
Pơgloh in ŭnh hnam 'bŏk Hà Văn Phú, Vũ Văn Đoạt, Nguyễn Văn Mẹo oei thôn M8, Đinh Miên thôn M9
Yua đei vei jên, đei tơgŭm tơdrong băt, nă ma nông dân xa Vinh Hoa jơh khinh chă băt, hŏk hoi kơ kach pơm sa anao; pơjăng pơm choh jang, khinh ăn tơmưt lư adrêch 'long, kon ơĭ thu 'yŏk dêh tơmưt pơtăm, kĭa rong, jơră dêh tơplih cơ câu 'long pơtăm, xem rong sư̆ pôk xuôn thu 'yŏk
Lư mô hinh kinh tê đơ̆ng nă ma ling lang pơjing thu 'yŏk, chĕp ăn nguôn thu 'yŏk ăn ŭnh hnam
Đei alê̆, lơ̆m sơnăm 2019, pơm trong glong nông dân tơjroh choh jang tĕch bơdro hơgei, đoan kêt tơgŭm adrĭng pơm bơdrong weng tơjul dơnuh kơjăp lơ̆m tơring xa, ơĭ 49 ŭnh hnam đăng ky weng đat danh hiêu choh jang tĕch bơdro hơgĕi rim kơ̆p
MTTQ Viêt Nam huyên Vinh Thanh pơlŏk điêm 'năr hôi Đai đoan kêt đĭ đăng nă ma kon kông sơnăm 2019 dơnŏ apung nă ma thôn Đinh Tam, xa Vinh Hao
Pơlei Kông Trŭ, xa Vinh Kim pơlŏk điêm 'năr hôi đai đoan kêt đĭ đăng nă ma kon kông sơnăm 2019
Pơlgơl huyên Vinh Thanh năm tơmang weng chŭc mưng 'Năr nha giao Viêt Nam
Vŭ Đông xuân sơnăm 2019 – 2020, xa Vinh Hiêp ăn tơmưt jul adrê̆ch 139,5 ha 'ba weng 105 ha 'long pơtăm nai.
Nông dân xa Vinh Hao tiên chơ̆p Phong giao jĭt NHCSXH huyên loi 12 ty đông
Trương PTDTNT THCS&THPT Vinh Thanh pơlŏk măng tơjroh tanh brai weng tanh tơ nol, toaih, chơ căt…
Atŭch tơdrong tơja 'năr ơdrơ̆u, nhơ̆n pơtruh ăn mih ma dŭch nă tơdrong pơm đơ̆ng cô Lê Thi Thuy Ha – giao viên môn Sinh hŏk đơ̆ng Trường THPT Vinh Thanh, minh lơ̆m ksô̆ 35 bơngai pơtơ̆p pơtho adruh pơgloh sơnăm 2019
Bơghê 'năr 18/11, MTTQ Viêt Nam huyên 'yŏk apung nă ma thôn Đinh Tam, xa Vinh Hao pơm điêm pơlŏk ky niêm 89 sơnăm 'năr truyên thông MTTQ Viêt Nam (18.11.1930 – 18.11.2019) weng 'năr hôi Đai đoan kêt đĭ đăng nă ma kon kông sơnăm 2019.
Tham dư ơĭ đ/c Đinh Drin – Phŏ 'bĭ thư thương trư̆k Huyên uy, Chu tich HĐND huyên; đ/c Huynh Đưc Bao – Phŏ chu tich UBND huyên; nă ma pơgơl rim Khul xây dưng Đang adrĭng pơgơl UBND xa Vinh Hao weng lư nă ma kon tơring lơ̆m apung.
Rim nă ma pơgơl tham dư 'năr hôi, minh kơpah adrĭng tơroi piêu lich sư, truyên thông hưch hanh đơ̆ng MTTQ Viêt Nam lơ̆m 89 sơnăm anu yuô ơ̆u;
Kơpăng pơtho khan thu 'yŏk pơm măng krao akŏm "Đĭ đăng nă ma đoan kêt tơjung pơm cham pơlei anao – đô thi alưng liêm" sơnăm 2019 weng tơdrong pơm sơnăm 2020, rim tơdrong pôk xuôn tơdrong thu 'yŏk đei tơdrong yăl arih oei apung nă ma.
Jơnang anu yuô ơ̆u, kang 'bô, kon tơring thôn Đinh Tam jơh adrĭng đoan kêt pơm hơgĕi rim tơdrong măng krao akŏm "Đĭ đăng nă ma đoan kêt tơjung pơm cham pơlei anao – đô thi alưng liêm", măng krao akŏm " 'Năr yua bơngai dơnuh", "Đên ơn đap nghia"… nă ma hơdơi pơm hơgĕi rim tơdrong đơ̆ng Đang, chĭnh sach phap luât đơ̆ng kơpal.
Truh ahrĕi, 100% trong năm cham pơlei jơh đei bê tông hoa, 100% ŭnh hnam đei chă yuô đak sach; 100% ŭnh hnam chă yuô điên hrang.
Tơdrong yăl arih đơ̆ng nă ma đei alưng loi, bĭ ară ŭnh hnam bơngot, ŭnh hnam dơnuh tơjul rim sơnăm đơ̆ng 3 truh 5%.
Qua 'binh xĕt ŭnh hnam văn hoa sơnăm 2019, lơ̆m thôn ơĭ 246/250 ŭnh hnam đat ŭnh hnam văn hoa, đat ty lê 98,4%.
Măng mă anu, xa Vinh Hao jơh ăn 03 suât qua ăn 03 ŭnh hnam hrat tơnap, minh suât qua 300 ơbơ̆u.
UBND xa Vinh Hao weng apung nă ma thôn Đinh Tam kung jơh pơlŏk ăn hla bơne ăn 08 ŭnh hnam đat ŭnh hnam văn hoa pơgloh weng kyê kêt giao ươc tơjroh, phat đông trong glong tơjroh sơnăm 2020.
'Năr 17/11, pơlei Kông Trŭ, xa Vinh Kim pơlŏk điêm 'năr hôi đai đoan kêt đĭ đăng nă ma kon kông sơnăm 2019.
Truh dư ơĭ đ/c Đinh A Zơn – Chu tich UBMTTQ Viêt Nam huyên.
Dơnŏ măng hôi, rim nă ma pơgơl jơh adrĭng tơroi piêu lich sư, truyên thông hưch hanh đơ̆ng MTTQ Viêt Nam lơ̆m 89 sơnăm anu yuô ơ̆u; kơpăng pơtho khan thu 'yŏk pơm măng krao akŏm "Đĭ đăng nă ma đoan kêt tơjung pơm cham pơlei anao – đô thi alưng liêm" sơnăm 2019 weng tơdrong pơm sơnăm 2020.
Jơnang anu yuô ơ̆u, kang bô, kon tơring pơlei Kông Trŭ jơh adrĭng đoan kêt pơm hơgĕi rim tơdrong măng krao akŏm "Đĭ đăng nă ma đoan kêt tơjung pơm cham pơlei anao – đô thi alưng liêm", măng krao akŏm " 'Năr yua bơngai dơnuh", "Đên ơn đap nghia", "Ĕt đak lơngŭa tơm"…
Truh ahrĕi, 100% trong năm cham pơlei jơh đei bê tông hoa, 100% ŭnh hnam đei chă yuô đak sach; 100% ŭnh hnam chă yuô điên hrang weng ơĭ đô kơpăng ngŏ. Tơdrong yăl arih đơ̆ng nă ma đei alưng loi, bĭ ară ŭnh hnam bơngot.
Măng mă anu, UBND xa Vinh Kim jơh pơlŏk ăn hla bơne ăn 02 ŭnh hnam văn hoa pơgloh 03 sơnăm ling weng kyê kêt giao ươc tơjroh, phat đông trong glong tơjroh sơnăm 2020.
Thoi ky niêm 37 sơnăm 'năr Nha giao Viêt Nam, bơghê 'năr 20/11, pơgơl huyên Vinh Thanh jơh truh tơmang weng chuc mưng Phong giao duc & Đao tao weng minh ksô̆ trương hŏk lơ̆m tơring huyên.
Lơ̆m rim dơnŏ truh tơmang, rim nă ma pơgơl huyên jơh tơmang pinh, pơtho khan chŭc jăng pran, ghi 'yŏk weng bơne dêh rim tơdrong pơjăng đơ̆ng rim kang bô ngŏ hnhei, bơngai pơtơ̆p pơtho rim đơn vi lơ̆m sơnăm anu yuô ơ̆u.
Thoi 'noh kơ wă tơ̆p thê kang 'bô ngŏ hnhei, bơngai pơtơ̆p pơtho rim đơn vi ling lang pơgŏp nưih sơngưm, jăng pran weng tơdrong tơpă sư̆ đei ngŏ la gương hrang lơ̆m nưih sơngưm weng tơdrong amĕm nghê, bĭ thôi pôk xuôn tơdrong băt, trinh đô chuyên môn ăn tơdrong giao duc đơ̆ng huyên pơjing, tơpă adrĭng tơdrong ngŏ hnhei, tơme rong đơ̆ng Đang, kơpal weng kon tơring.
Vŭ đông xuân sơnăm 2019 – 2020, xa Vinh Hiêp ơĭ glong pơnhroh jul adrêch 139,5ha 'ba weng 105 ha 'long pơtăm nai
'Boi 'noh, UBND xa jơh pơgơl ăn rim thôn pơm hơgei lich thơi vŭ sư̆ hli hiong hiơt yua plĕnh weng jơrông jĭ pơm lĕch.
Lơ̆m chđeh teh choh jang 'ba 2 vŭ, pơlŏk jul adrêch đơ̆ng 'năr 10/12 truh 'năr 20/12/2019; adrĭng jưng tơmăn trũng thoi đak jul truh như pơm teh jul adrêch truh ĕi.
Rim thôn 'bô̆ triê jơnang jul adrêch trơ trŏ ăn rim apung sư̆ hli đei rim hiong hiơt đơ̆ng plĕnh, pran keh kong jul adrêch tơmưt atŭch khĕi 01/2020.
Rim adrêch 'ba chu lưk đei kơ kơ̆u choh jang lơ̆m vu Đông xuân anu la Bio 404, MHC2, adrêch 'ba tơgŭm DV 108, khang dân đôt biên.
Adrĭng choh jang rim loai 'long pơtăm nai, pơnhroh pơm teh jul adrêch lơ̆m khĕi 12/2019.
Adrêch đâu phung chă yuô lơ̆m vŭ anu la HL 14, TB 25, HL 25, đâu phung mo kĕt; adrêch hơbo chă yuô rim loai adrêch in: Bi ô sit 9698, CP 333, PAC 999.
Rim cham pơlei wă ngŏ hnhei krao akŏm nă ma chă yuô adrêch ơĭ tơm ro rang, tơmăn tơl tơdrong thu 'yŏk đei, thoi 'noh pơm trơ trŏ kơ kach pơtho khan lơ̆m jul adrêch sư̆ chĕp ăn thu 'yŏk kinh tê đuôĭ.
Lơ̆m lư sơnăm anu yuô ơ̆u, adrĭng rim kơ̆p uy đang weng rim 'ban, nganh, đoan thê, Hôi nông dân xa Vinh Hao jơh ơĭ lư tơdrong pơgŏp bĭ ken lơ̆m tơdrong tŭk bơngot dơnuh đơ̆ng cham pơlei.
Lơ̆m sơnăm 2019, Hôi nông dân xa adrĭng NHCSXH huyên tiên chơ̆p ăn 41 nă ma vei ksô̆ jên 2,9 ty đông, pôk pơting lơkah sơre loi 12 ty đông ăn 273 nă ma vei.
Minh kơpah 'noh, Hôi nông dân xa jơh adrĭng pơlŏk rim lơ̆p pơtho khan pơtruh KHKT ăn nă ma lơ̆m kơ kach kĭa rong, pơtăm 'long, pơtăm bri…
Adrĭng 'noh, hôi tơjung pơm 01 mô hinh kinh tê tơ̆p thê lơ̆m chi hôi Đinh Nhât, qua 'noh pơgŏp tơdrong pôk xuôn thu 'yŏk choh jang lơ̆m tô chư̆k hôi.
Hôi LHPN xa Vinh Hoa ahrĕi ơĭ 376 hôi viên mai oh, lơ̆m 'noh mai oh kon kông 'yŏk 41%.
Sư̆ ăn nguôn jên vei ưu đai đơ̆ng kơpal truh adrĭng nă ma pơgloh la mai oh apung pơgloh hrat tơnap.
Truh ahrĕi, Hôi LHPN xa Vinh Hoa adrĭng NHCSXH huyên Vinh Thanh tơgŭm loi 4,5 ty đông tơgŭm ăn 127 mai oh vei sư̆ tơgŭm tơmưt choh jang in: rong lơmo, rong nhŭng, pơtăm mơkai, pơtăm nhăt, pơtăm hla nhĕm uôil iêl.
Ngŏ adrĭng, lư mai oh hơdơi chă yuô nguôn jên vei trơ trŏ tơdrong weng chĕp ăn thu 'yŏk kinh tê đuôĭ, tơgŭm ăn tơdrong yăl arih lư ŭnh hnam mai oh đei alưng loi.
'Boi UBMTTQ Viêt Nam huyên Vinh Thanh, sơnăm 2019, UBMTTQ Viêt Nam huyên jơh xĕt tơgŭm pơm 11 tŏ hnam đai đoan kêt ăn ŭnh hnam dơnuh, ŭnh hnam nă ma kon kông lơ̆m huyên.
Lơ̆m 'noh, MTTQ Viêt Nam tinh tơgŭm 8 tŏ hnam, MTTQ Viêt Nam huyên tơgŭm 02 tŏ hnam; NHCSXH Trung ương tơgŭm 01 tŏ hnam; pơting ksô̆ jên tơgŭm pơm hnam oei tri gia 450 triêu đông.
'Boi 'noh, minh hnam đai đoan kêt đei tơgŭm 40 triêu đông sư̆ pơm anao, lơ̆m 'noh, MTTQ tinh tơgŭm minh tŏ hnam 30 triêu đông; NHCSXH Trung ương tơgŭm 01 tŏ hnam 50 triêu đông; ksô̆ jên weng hnam ară yua MTTQ Viêt Nam huyên tơgŭm.
Đei alê̆, truh ahrĕi ơĭ 01 hnam oei đai đoan kêt đei nghiêm thu pơjao ăn tơmưt chă yuô, ksô̆ hnam ară atung jơră ranh tơdrong pơm sư̆ sruô̆ih nghiêm thu pơjao tơmưt khĕi 11 weng khĕi 12/2019.
Bơghe 'năr 19/11, dơnŏ TP Quy Nhơn, 'bŏk Pham Hông Câu, Giam đôc Cty xây dưng weng kinh doanh hnam Đai Phuc TP HCM adrĭng hôi khuyê̆n hŏk tinh pơlŏk ăn 326 suât hŏk 'bông weng 15 đen năng lương măt trơi ăn hŏk sinh oei rim huyên: Vinh Thanh, Tây Sơn, Phu Cat, An Nhơn, Tuy Phươc weng TP Quy Nhơn, lơ̆m 'noh huyên Vinh Thanh ơĭ 52 oh hŏk sinh đei 'yŏk hok 'bông.
Tri giă rim hŏk 'bông bĭ in adrĭng oei rim kơ̆p hŏk: Kơ̆p tiêu hŏk: 800 ơbơ̆u minh suât; kơ̆p THCS: 01 triêu đông minh suât weng kơ̆p THPT 1,2 triêu đông minh suât.
Hŏk 'bông Pham Văn Trinh yua ŭnh hnam 'Bŏk Pham Hông Câu pơjing 'boi tơdrong wă đơ̆ng 'bă bơ̆n la 'bŏk Pham Văn Trinh, sư̆ tơgŭm rim đe oh hŏk sinh, sinh viên oei tinh Binh Dinh ơĭ tơdrong hrat tơnap kjung lơ̆m hŏk tơ̆p.
Anu la sơnăm măng mă 9 ling ŭnh hnam 'bŏk Pham Hông Câu kơ̆p hŏk 'bông Pham Văn trinh ăn hŏk sinh, sinh viên tinh Binh Đinh.
Sư̆ pơm thanh tich chao mưng 37 sơnăm 'năr Nha giao Viêt Nam, ksơ̆ 'năr 16/11, Trương PTDTNT THCS&THPT Vinh Thanh pơlŏk măng tơjroh tanh brai weng tanh toaih, tơ nol lơ̆m hŏk sinh.
Lơ̆m jơnang 150 phŭt, minh lơ̆p ăn lĕch 02 hŏk sinh adrĭng pơm rim tơdrong đơ̆ng măng tơjroh, lơ̆m 'noh hŏk sinh kon hnglo tanh toaih, tơ nol weng hŏk sinh kon diong tanh brai.
Atŭch măng tơjroh, Ban tô chưk jơh ăn giai Nhât ăn lơ̆p 6A2 lơ̆m măng tơjroh tanh brai khô̆i THCS; giai Nhi đei ăn lơ̆p 9A1 weng giai pêng đei ăn lơ̆p 6A1; Khô̆i THPT: giai Nhât đei ăn lơ̆p 12A; giai Nhi lơ̆p 11A1 weng giai pêng đei ăn lơ̆p 10A1;
Lơ̆m măng tơjroh tanh toaih, tơ nol: khô̆i THCS: giai nhât đei ăn lơ̆p 9A2; giai nhi lơ̆p 7A1 weng giai pêng lơ̆p 8A1; khô̆i THPT: giai nhât đei ăn lơ̆p 10A3, giai Nhi lơ̆p 11A3 weng giai pêng đei ăn lơ̆p 12A.
Qua măng tơjroh, sư̆ tơgŭm ăn hŏk sinh tơdrong khĕo ti, ky thuât, tơdrong băt nganh nghê đơ̆ng sơ̆, đơ̆ng 'noh ơĭ tơdrong băt jư vei weng pơjing tơdrong văn hoa đơ̆ng kon kông bơ̆n.
Thoi 'noh, pơm tơdrong ăn hŏk sinh giao lưu, hŏk hoi, pơgŏp tơdrong sư̆ đôi viên, đoan viên ren luyên năng lư̆k weng adrĭng pơm rim tơdrong tơ̆p thê.
Pơm chương trinh tiêm vaccine Uôn van – Bach hâu tơjul liêu ăn đe hơ yoh lơ̆m kơbră tiêm chung sơnăm 2019.
TTYT huyên vinh Thanh anao pơnhroh glong pơnhroh tiêm tơgŭm vaccine Uôn van – Bach hâu tơjul liêu sơnăm 2019 lơ̆m tơring huyên.
'Boi 'noh, sư̆ đat ty lê loi 98% đe hơ yŏh hŏk lơ̆p 2 (lơ̆m noh ơĭ hŏk sinh đim đei 7 sơnăm) weng hŏk sinh lơ̆p 1 duh 7 sơnăm sơnăm hŏk 2019 – 2020 weng đe hơ yoh 7 sơnăm bĭ năm hok lơm công đông đei tiêm tơgŭm 01 mui vaccine Uôn van – Bach hâu tơjul liêu lơ̆m quy mô xa, thi trân.
TTYT huyên pơkă tram y tê cơ sơ adrĭng rim Trương tiêu hŏk lơ̆m tơring ngŏ hnhei ksô̆ lương đe hơ yoh lơ̆m kơbră tiêm sư̆ tơjul đe hơ yoh tŭk sot.
Adrĭng đe hơ yoh lơ̆m công đông, tram y tê xa adrĭng y tê thôn, công tac viên dân sô, trương thôn ngŏ hnhei 'boi thôn, pơgloh ngŏ hnhei đe hơ yoh lơ̆m apung kông, apung hlŏ weng dơnŏ ơĭ tơplih dân cư.
Đei alê̆, TTYT huyên pơnhroh chiên jĭt lơ̆m khĕi 11 weng 12/2019 adrĭng 9 dơnŏ tiêm lơ̆m 9 tram y tê, adrĭng ksô̆ đe hơ yoh lơ̆m kơbră oei 9 xa, thi trân la 758 đe hơ yoh.
Ơ mih ma dŭch nă amĕm mơnat! 35 gương măt bơngai pơtơ̆p pơtho adruh pơgloh sơnăm anu anao đei Khul thương vu Tinh đoan chă 'yŏk, sư̆ bơne rim kơdih ơkơ̆u ơĭ tơdrong pơgloh lơ̆m tơdrong chuyên môn weng kung la rim kang bô đoan pơgloh lơ̆m trong glong, tơdrong pơm đơ̆ng đe adruh tơdăm.
Lơ̆m 'noh ơĭ cô giao Lê Thi Thuy Ha – bơngai pơtơ̆p môn Sinh hŏk đơ̆ng Trương THPT Vinh Thanh
Ơ mih ma dŭch nă amĕm mơnat! Jê̆ adrĭng hŏk tro qua rim tơdrong pơm trong glong đơ̆ng trương hŏk, cô giao Lê Thi Thuy Ha, Phŏ 'bĭ thư Đoan trương THPT Vinh Thanh bĭ la bơngai pơtơ̆p pơtho mă ară la bơngai 'ban năm adrĭng hŏk sinh lơ̆m tơdrong hŏk tơ̆p weng ren luyên.
Adrĭng nưih sơngưm trach nhiêm dêh weng dăch tơpă adrĭng tơdrong pơm, cô giao Lê Thi Thuy Ha la minh lơ̆m lư nưih sơngưm pơgloh lơ̆m ksô̆ 35 gương măt bơngai pơtơ̆p pơtho pơgloh toan tinh sơnăm 2019.
Tơdrong amĕm nghê, tơdrong nưih weng sang tao lơ̆m tơdrong pơm 'noh la tơdrong tơroi đơ̆ng cô giao Lê Thi Thuy Ha – bơngai pơtơ̆p môn sinh hŏk đơ̆ng Trương THPT Vinh Thanh.
Rim tiêt hŏk đơ̆ng dŭch dăch pơm đei tơdrong alưng adrĭng hŏk sinh.
Rim hŏk sinh đei chu đông thưk hanh rim thiê nghiêm, chă băt, nghiên cưu, adrĭng trao đôi tơdrong băt – adrĭng tơdrong pơtơ̆p "Ban ti năn bôt".
Anu la tơdrong pơtơ̆p anao đei dŭch Ha tơjung pơm đơ̆ng sơnăm 2017 weng đei Hôi đông sang kiên đơ̆ng Sơ GD&ĐT tinh pơtho khan dêh.
Loi 10 sơnăm pơtĕp adrĭng nghê – 'noh kung la tơdrong năm bĭ thôi pran đơ̆ng cô giao Lê Thi Thuy Ha.
Thoi tơjrư̆m lư hrat tơnap mălĕi lơ̆m bơngai pơtơ̆p adruh anu ară nguyên tơdrong nưih adrĭng tơdrong pơtăm bơngai.
Minh kơpah tơdrong chuyên môn, cô Ha adrĭng lư hŏk sinh in minh bơngai ban pơgloh.
Adrĭng năm adrĭng hŏk sinh lơ̆m rim tơdrong nghiên cưu khoa hŏk, thoi adrĭng minh tơdrong la Phŏ 'bĭ thư Đoan trương, lư hŏk sinh bĭ mơlơ̆u chă truh cô sư̆ trao đôi hŏk tơ̆p, kung in asong rim tơdrong lơ̆m tơdrong yăl arih rim 'năr.
Tơdrong adrĭng đơ̆ng lư bơngai pơtơ̆p adruh ahrĕi minh kơpah tơdrong chuyên môn chĭnh la rim pơgơl Đoan đe adruh tơdăm pơgloh lơ̆m tơdrong Đoan weng trong glong đe aduh tơdăm lơ̆m trương hŏk.
Ơĭ măng tơjrư̆m adrĭng lư hŏk sinh yua cô đam nhiêm tơdrong Phŏ 'bĭ thư Đoan trương, cô Ha dach chă băt, asong, pơtho khan rim hŏk sinh lơ̆m hŏk tơ̆p kung in lơ̆m tơdrong yăl arih rim 'năr.
Rim thanh công mă cô đat đei jơh pơm dấu trong pơtơm lơ̆m sư nghiêp, 'noh la tơdrong sư̆ cô pran pơm hơgei loi tơdrong đơ̆ng bơ̆n.
Rim tơdrong pran đơ̆ng cô jơh pơgŏp tơdrong bĭ ken tơmưt 'bang thanh tich đơ̆ng hnam trương khan kơdih weng đơ̆ng tơdrong giao duc huyên Vinh Thanh khan adrĭng.
Huyên uy Vinh Thanh ăn lech glong pơnhroh pơtho khan Đai hôi Đang bô rim kơp nhiêm ky 2020 – 2025
Văn phong điêu phôi Chương trinh tơjung pơm cham pơlei anao tinh pơtho khan pôk xuôn tơdrong pơm đơng kang bô pơm tơdrong tơjung pơm cham pơlei anao huyên Vinh Thanh
Trung tâm pơjing cham pơlei mĭn trung đơng Trương Đai hok nông – lâm Hŭ pơtho khan kơ kach pơtăm hla nhem an toan lơm xa Vinh Sơn
Xa vinh Kom pơm lư mô hinh tơgum nă ma đi dơnuh kơjăp
Kơl sơnăm 2019 truh ahrĕi huyên Vinh Thanh ơĭ 24 bơngai năm xuât khơu lao đông
Huyên uy Vinh Thanh năr 12/11 jơh ăn lech glong pơnhroh pơtho khan đai hôi đang bô rim kơp nhiêm ky 2020 – 2025, năm truh Đai hôi đai bieu toan quôc măng mă XIII đơng Đang.
Boi noh, tơdrong pơtho khan đai hôi đang bô rim kơp pưnhôm tơmưt 04 măng pơgloh.
Măng mă minh. Đơng khei 11.2019 truh jơnang keh kong Đai hôi đai biêu Đang bô huyên măng mă XVIII ( dư kiên khei 8.2020).
Pơnhôm pơtho khan tơdrong lech măt weng pơjing đơng Đang công san Viêt Nam, Đang bô tinh Binh Đinh weng Đang bô rim kơp qua rim măng đai hôi.
Tơdrong pơlok đai hôi điêm, pơgloh la kinh nghiêm pơgơl weng pơlok đai hôi điêm.
Rim tơdrong grông đei pơtho khan lơm rim dư thao văn kiên đai hôi XVIII Đang bô huyên, Đai hôi XX Đang bô tinh weng Đai hôi XIII đơng Đang, pơgloh la tơdrong tơjung pơm weng jư vei the đak lơm rim sơnăm piêu, ling lang jơră dêh CNH – HĐH weng hôi nhâp quôc tê.
Tơdrong pơgop y kiên đơng rim kơ kuan, tô chưc, kang bô, đang viên weng kon tơring lơm huyên tơmưt dư thao văn kiên đai hôi Đang bô rim kơp, pơgloh la Đai hôi XVIII Đang bô huyên, Đai hôi XX Đang bô tinh weng Đai hôi XIII đơng Đang.
Thu yok pơm nghi quyêt đai hôi Đang bô rim kơp nhiêm ky 2015 – 2020, Nghi quyêt trung ương 4 khoa XII lơm kjung tơjung pơm, chinh đôn Đang; gơn, jơră tơdrong brư lơm nưih sơngưm chinh tri, tơdrong yăl arih, rim tơdrong kơdih tơplih lơm nôi bô.
Rim tơdrong pơgloh lơm jơnang pơlok đai hôi đang bô rim kơp; rim chương trinh, glong pơnhroh ăn nghi quyêt đai hôi Đang năm tơmưt tơdrong yăl arih; rim ưu điêm, khuyêt điêm weng kinh nghiêm lơm pơgơl weng pơlok đai hôi đang rim kơp năm truh pơlok keh kong Đai hôi XX Đang bô tinh.
Rim trong glong amem the đak, rim kông trinh chao mưng rim năr lê grông, rim sư kiên chinh tri đơng the đak, đơng nganh, cham pơlei weng đai hôi đang bô rim kơp năm truh Đai hôi XII đơng Đang;
Rim tơdrong anao, pơgloh lơm rim tơdrong, pơgloh la lơm tơdrong pơm Nghi quyêt trung ương 4 khoa XII weng chi thi ksô 05 đơng Bô chinh tri khoa XII lơm jơră dêh hok weng pơm boi nưih sơngum yăl arih alưng liêm HCM.
Măng mă bal: đơng rong Đai hôi Đang bô huyên măng mă XVIII truh keh kong Đai hôi Đang bô tinh măng mă XX.
Pơnhôm pơtho khan thu yok, tơdrong Nghi quyêt đai hôi XVIII Đang bô huyên, pơtho khan nưih sơngum đơng kang bô, đang viên weng kon tơring lơm huyên, bơngai Vinh Thanh oei ơgah huyên adring thu yok đai hôi đang bô rim kơp lơm huyên.
Măng mă pêng: đơng Đai hôi Đai biêu Đang bô tinh măng mă XX truh Đai hôi đai biêu toan quôc măng mă XIII đơng Đang, pơnhôm pơtho khan lơm diên biên, thu yok, tơdrong nghi quyêt Đai hôi XX Đang bô tinh
Pơtho khan nưih sơngưm đơng kang bô, đang viên weng kon tơring lơm tinh, bơngai Binh đinh oei ơgah tinh adring thu yok đai hôi đang bô rim kơp lơm tinh, rim tơdrong pơm chao mưng keh kong đơng Đai hôi XX đang bô tinh.
Măng mă puôn, đơng rong Đai hôi đai biêu toan quôc măng mă XIII đơng Đang, pơnhôm pơtho khan rim tơdrong chao mưng keh kong Đai hôi XIII; pơtho khan lơm thu yok đai hôi; nghi quyêt đai hôi;
Tơdrong pơlok quan triêt weng hok tơp nghi quyêt Đai hôi; rim trong glong tơjroh amem the đak, rim tơdrong pơm kach mang pơm Nghi quyêt Đai hôi; dư luân pơjăng đơng quôc tê lơm thu yok Đai hôi….
Năr 27.11, văn phong điêu phôi tơdrong tơjung pơm cham pơlei anao tinh Binh Đinh pơlok pơtho khan tơgum pôk xuôn tơdrong pơm tơdrong tơjung pơm cham pơlei anao ăn đôi ngu kang bô thôn đơng huyên Vinh Thanh.
Adring pơm lơp pơtho khan, rim kang bô thôn đơng rim xa lơm huyên jơh đei pơtho khan rim tơdrong kơ ban lơm rim văn ban pơgơl đơng Trung ương weng đơng tinh lơm Chương trinh muk tiêu kơpal the đak tơjung pơm cham pơlei anao;
Glong pơnhroh pơnhroh đê an pơjing 15.000 hơp tac xa, pơtho khan pơm chương trinh minh xa minh san phâm jơnang 2018 – 2020 weng rim tơdrong lơm jư vei môi trương cham pơlei; tơplih anao, pôk xuôn thu yok rim tơdrong pơlok choh jang oei cham pơlei.
Qua lơp pơtho khan sư tơgum ăn đôi ngu kang bô cơ sơ pơm tơdrong tơjung pơm cham pơlei anao băt duh, tơtam pơgol đơng Trung ương, đơng tinh liên quan truh tơdrong tơjung pơm cham pơlei anao.
Qua pơthokhan đơng Sơ nông nghiêp weng pơjing cham pơlei tinh Binh Đinh weng đei Tâp đoan Central Group Viêtnam weng Chương trinh sinh kê ăn công đông châp thuân, năr 21 weng 22.11.2019
Trunng tâm pơjing cham pơlei mĭn trung đơng Trương đai hok nông – lâm Hŭ jơh pơlok lơp pơtho khan ăn nhom trương weng rim nă ma kơtum adring tơdrong kơ wă pơtăm hla nhem an toan xa Vinh Sơn.
Qua lơp pơtho khan, rim nă ma đei tơgum rim tơdrong băt lơm nguyên tăc, kơ kach pơm weng keh kong tơdrong pơm, rim tơdrong pơm gkong pơnhroh choh jang; glong pơnhroh pơm đơng tô, nhom; lơm noh ngo hnhei tơdrong pơm đei glong pơnhroh choh jang đơng rim nă ma lơm kơtum pơtep adring glong pơnhroh tiêu thu đô pơm lech.
Adring tơdrong pơtho khan đơng bơngai pơ tơp pơtho bưa pơtho khan adring thưk hanh weng pơđam bơl jơh pơm lech tơdrong pơgloh weng hlău băt lơm hok tơp, chep ăn lư tơdrong băt ăn nă ma pơtăm hla nhem.
Lơm sơnăm 2019, đơng nguôn jên rim Chương trinh muk tiêu kơpal the đak, xa Vinh Kim jơh ruôt long, kon adrêch, pơtruh kơ kach rong pơtăm, pơtho khan nă ma lơm xa pơm lư mô hinh choh jang anao chep ăn thu yok kinh tê đuôĭ sư kjung thu yok kinh tê unh hnam, pơgop tơdrong tơjul dơnuh kơjăp.
Lơm noh, xa jơh pơgơl chă yuô ơĭ thu yok Dư an pơjing choh jang liên kêt boi chuỗi giă tri đơng cung ưng vât tư, jit vu trong mưt pơtep adring tiêu thu lơ mo asech đei pơnhroh dơnŏ thôn O3, Đăk Tral, Kông tru adring pơting 12 to.
Minh kơpah, xa kung jơh pơnhroh pơm dư an pơtăm anao 55,4 ha bri pơtăm dư an JICA 2 ăn 50 unh hnam oei thôn O5, mô hinh kia rong yer ăn 21 unh hnam oei pơlei K6 weng O5.
Minh kơpah, xa jơh adring Trung tâm giao duc nghê nghiêp huyên Vinh Thanh, Phong lao đông thương binh weng xa hôi huyên pơlok 02 lơp pơ tơp nghê pơtăm keo, bach đan pơm nguyên liêu, ơĭ loi 70 nă ma adring pơm.
Lư sơnăm anu yuô ơu, huyên Vinh Thanh pơjăng pơm tơdrong giao khoan ăn rim đơn vi, unh hnam, nă ma cham pơlei ngo hnhei, jư vei bri phong hô, bri đăc jung, pơgop tơdrong jư vei tai nguyên bri.
Adring loi 51.886 ha the ơĭ bri, lơm noh ơĭ loi 46.685,9 ha bri kơdrĭng, huyên Vinh Thanh lơm jơnang anu yuô ơu la cham pơlei pơm hơgei tơdrong giao khoan ngo hnhei, jư vei bri adring chđeh the giao khoan loi 25.931 ha bri ăn 07 tơp thê, 30 công đông thôn weng 2.084 unh hnam jư vei, chăp ăn thu yok tơpă.
Wă đi nă ma yok khoan bri la nă ma kon kông, tơdrong yăl arih ară hrat tơnap.
Yua pơm tơdrong giao khoan jư vei bri, nă ma ơĭ piêu minh khoan thu yok jơnang adring ti jư bri.
Tơdrong giao khoan ăn nă ma, công đông ngo hnhei, jư vei bri, khoan rong tai sinh bri lơm rim cham pơlei jơh chep ăn lư thu yok, pơgop tơdrong kjung tơdrong liên kêt lơm nă ma adring chu bri weng nganh chưk năng lơm tơdrong jư vei weng pơjing bri kơjăp.
Tơm Quyêt đinh ksô 71 đơng Thu tương chinh phu lơm tơgum rim huyên dơnuh jơră dêh xuât khâu lao đông, pơgop tơdrong tơjul dơnuh kơjăp jơnang 2009 – 2020.
Đơng kơl sơnăm 2019 truh ahrĕi, huyên Vinh Thanh ơĭ 24 nă ma năm pơm biêk ơĭ thơi han oei đak nai, đat 160% glong pơnhroh, blung adrol 60% pơting adring tơdrong pơjao.
Lơm noh ơĭ 15 nă ma jơh vei jên đơng NHCSXH huyên adring ksô jên 01 ty 437 triêu đông.
Đei alê, nă ma lơm tơring pơgloh xuât khâu pơm biêk lư pơgloh oei Nhât Ban, Đai Loan, han Quôc.
Cham pơlei ơĭ ksô nă ma adring pơm xuât khâu lao đông lư pơgloh pơnhôm oei rim xa: Vinh Thinh, Vinh Quang, Vinh Hiêp weng Vinh Hao.
Đei alê, jơnang anu yuô ơu, huyên Vinh Thah ơh pơgơl rim nganh, hôi, đoan thê, rim xa, thi trân lơm huyên pơjăng jơră dêh tơdrong pơtho khan, krao akom nă ma adring năm xuât khâu lao đông sư kjung thu yok, tuk bơngot dơnuh.
Năr 26.11, huyên Vinh Thanh jơh tơgum 60.135 kg phê tơgum ăn nă maowi the ba bi choh jang yua to phang vu He thu sơnăm 2019 ăn 05 xa lơm tơring huyên boi Quyêt đinh ksô 4149 đơng Chu tich UBND tinh lơm tơdrong tơgum phê đơng nguôn tơgum đơng Trung ương sư tơgum ăn unh hnam ơĭ the ba bi choh jang yua to phang vu he thu sơnăm 2019.
Boi noh, xa Vinh Thuân đei tơgum 14.580 kg phê; Vinh Hoa 19.095 kg; Vinh Hao 1.140 kg; Vinh Sơn 21.780 kg weng xa Vinh Kim 3.540 kg.
Đei alê, nă ma đei tơgum phê la rim unh hnam ơĭ the ba bi choh jang yua to phang vu He thu sơnăm 2019, adring mưk tơgum la 15kg phê /minh bơngai /minh khei.
Chu tich UBND huyên pơkă rim cham pơlei yok weng pơnhroh kơp tơtam phê tơgum ăn nă ma, tơmăn tơl tro bơngai,sư tơgum tơtam hrat tơnap lơm lương thưc ăn rim unh hnam lơm rim cham pơlei
Hŭn Vinh Thanh anao ăn lech Quyêt đinh lơm tơdrong phê duyêt danh sach unh hnam dơnuh, unh hnam jê dơnuh sơnăm 2019 lơm tơring huyên.
Boi noh, qua thu yok ngo hnhei ra soat unh hnam dơnuh đơng rim cham pơlei sơnăm 2019, ksô unh hnam dơnuh lơm tơring huyên Vinh Thanh la 3.750 unh hnam adring 12.841 nhân khâu, yok ty lê 37,99%, tơjul 6,34% pơting adring sơnăm 2018.
Lơm noh, unh hnam la nă ma kon kông la 1.405 unh hnam, yok ty lê 37,5%.
Minh kơpah, huyên kung jơh phê duyê dan sach unh hnam jê dơnuh sơnăm 2019 la 1.237 unh hnam, yok ty lê 12,53%, tơjul 0,82% pơting adring kung ky.
Lơm tơdrong ksô unh hnam, bơngai đei phê duyêt, UBND huyên pơkă rim nganh, cham pơlei wă pơnhroh pơm rim tơdrong ăn unh hnam dơnuh, unh hnam jê dơnuh tơmăn tơl boi quy đinh.
Minh kơpah tơdrong pơtho khan krao akom, Hôi CCB huyên lơm jơnang anu yuô ơu ară pơnhôm jơră dêh trong glong tơjroh pơjing kinh tê, tơgum adring tuk bơngot dơnuh lơm hôi viên weng nă ma kon tơring.
Tơdrong pơgloh lơm trong glong tơjroh oei huyên Vinh Thanh la pơjing vươn bri, vươn groi weng kia rong nhung, lơ mo.
Pơgloh lơm trong glong anu ơĭ CCB Trân Văn Minh oei pơlei Ta Điêk, xa Vinh hao.
Sơnăm 2003, đơng rong xuât ngu sư apung, bok pơm 04 ha oei jê đak ha Rơn jê hnam sư pơjing pơtăm đao, pơtăm kruôĭ chanh adring kia rong.
Thoi quy mô gia trai bi grông mălei minh sơnăm hơdơi ăn thu yok đơng 100 – 200 triêu đông.
Thanh kông đơng mô hinh tơgum lư hôi viên weng nă ma lơm pơlei truh hok tơp weng pơm boi pơgloh keh kong.
Qua 05 sơnăm pơm rim trong glong tơjroh CCB gương mâu, lơm tơring huyên Vinh Thanh jơh boh lech lư gương CCB gương mâu lơm rim tơdrong weng ơĭ tơdrong apoh dêh lơm nă ma cham pơlei, pơgop tơdrong pơjăng lơm tơdrong tơjung pơm weng jư vei Đang, khul pơgơl, tơgum adring pơjing kinh tê kjung lơm tơdrong yăl arih, thoi noh pơgop tơdrong đâu tranh jơră tuk bơngai pơm glăi weng rim tê nan xa hôi lơm cham pơlei.
Lư sơnăm anu yuô ơu, Hôi nông dân xa Vinh Thuân dech chu đông adring Hôi phu nư, Đoan thanh niên, Hôi CCB pơtho khan, krao akom kang bô, nă ma pơjăng pơm tơdrong jư vei môi trương, ngo noh la tơdrong pơgloh đơng tô chưk Hôi lơm trong glong tơjroh tơjung pơm cham pơlei anao.
Rim sơnăm, hôi nông dân xa Vinh Thuân chu đông pơm glong pơnhroh pơtho khan lơm jư vei môi trương trơ tro adring tơdrong đơng cham pơlei, thoi noh phân kông kang bô trưk tiêp ngo hnhei weng pơlok rim tơdrong jư vei tai nguyên weng môi trương.
Hôi nông dân xa adring kơp uy, khul pơgơl cham pơlei pơlok lư tơdrong pơm in: hương ưng Tuân lê quôc gia đak sach weng vê sinh môi trương, Năr Đak thê giơi, năr môi trương thê giơi, Chiên jit pơm ăn thê gioi sach loi boi tơdrong rim sơnăm.
Pơgơl, pơtho khan rim chi hôi tơjung pơm glong pơnhroh, pơđam bơl đon adring kơp uy, khul pơgơl weng adring rim ban, nganh lơm cham pơlei pơlok rim tơdrong pơm in: đông loat lech quân pơm tơdrong sôi nôi lơm hôi viên weng nă ma cham pơlei adring pơm jư vei môi trương, jư vei đa dang sinh hok, pơm ăn kanh quan môi trương cham pơlei kse, uôil iêl alưng liêm.
Thu yok nă ma nông dân jơh pơjăng hương ưng weng pơm ơĭ thu yok lư mô hinh điêm lơm jư vei môi trương cham pơlei, cu thê:
Mô hih bơngai bă trach nhiêm; mô hinh pôk xuôn tơdrong thu yok hôi weng tơdrong thu yok hôi viên; mô hinh phong dơt bao lưk unh hnam weng mô hinh điêm đoan trong kơdih ngo hnhei lơm Lang 4.
Ngo adring, rim mô hinh đơng Hôi yok đei tơdrong đông thuân đơng nă ma; tơdrong ngo hnhei, ăn tơdrong đơng kơp uy, khul pơgơl weng tơdrong tơmưt pơm đơng rim nganh, đoan thê lơm tơring adring tơdrong pơm đơng mô hinh.
Minh kơpah noh, lơm choh jang nông nghiêp, hôi jơh krao akom nă ma tơjung pơm rim tơdrong thân thiên adring môi trương in: u phân vi sinh đơng đô tuk nông nghiêp, long phân kse, choh jang hla nhem an toan weng kia rong an toan jit ji; thu yok bao, bi, klok bơgang jư vei long pơtăm… boi tuyên trong mương lơm tơmăn.
Đơng rong pơm, mô hinh jơh pơm tơplih tơdrong băt, tơdrong quen sinh hoat rim năr, tơdrong quen lơm choh jang nông nghiêp weng lơm pơm jư vei môi trương đơng nă ma đei kơp uy, khul pơgơl cơ sơ bơne weng ngo anu la tơdrong pơgloh lơm pơm trong glong Nông dân adring jăng pran tơjung pơm cham pơlei anao.
Ngo adring, rim tơdrong pơm đơng Hôi pơm đei tơdrong đông thuân đơng hôi viên weng nă ma cham pơlei; tơdrong ngo hnhei, ăn tơdrong đơng kơp uy, khul pơgơl weng tơdrong tơmưt pơm đơng rim nganh, đoan thê lơm tơring adring tơdrong pơm đơng Hôi.
Thoi qua tơdrong pơm đơng Hôi, nă ma nông dân đei tơgum lư tơdrong lơm pơjing nông nghiêp, nông dân, cham pơlei, rim tơdrong pôk xuôn tơdrong băt lơm khoa hok công nghê anao, pơgloh la công nghê sinh hok.
Pơjăng krao akom nă ma adring pơm tơgum tơjung pơm, ngo hnhei, jư vei weng chă yuô ơĭ thu yok rim kông trinh đak sach; pơlok don dep vê sinh lơm rim cham pơlei, xư ly rac apung nă ma; chă yuô phân bon weng bơgang jư vei long pơtăm lơm choh jang nông nghiêp trơ tro quy đinh in: chă yuô tro bơgang, tro liêu lương, tro nơi, tro kơ kach; thu yok rac, chai, klok, bao bi sư bơgang jư vei long pơtăm đơng choh jang nông nghiêp.
Ksơ năr 02/12, đ/c Đăng Hoai Tân, Đai biêu quôc hôi tinh Binh Đinh jơh măng tơjrưm măt nă ma xa Vinh Thinh đơng rong măng hop măng mă tơhngam, quôc hôi khoa XIV. 
Tham dư măng tơjrưm măt ơĭ đ/c Đinh Drin, Chu tich HĐND huyên, Pho bi thư Huyên uy; đ/c Lê Văn Đâu, Chu tich UBND huyên.
Dơ nŏ tơjrưm măt, đơng rong kơpăng Đai biêu quôc hôi pơtho khan thu yok măng hop măng mă tơhngam, quôc hôi khoa XIV, nă ma xa Vinh Thinh jơh pơtho khan truh nă ma pơgơl minh ksô tơdrong lơm tơdrong kon mon nă ma kon kông đơng rong lech trương bi ơĭ tơdrong pơm; 
Ngo hnhei tơgum kơp sô đo lơm chđeh the mil ăn rim unh hnam nă ma kon kông; tơgum tơdrong chinh sach ăn nă m a ơĭ kông yua ahrĕi tơdrong xac nhân ară lư hrat tơnap kơna ară lư trương hơp đim pơm đei
Lơm đê an ăn công an chinh quy sư xa, nă ma pơtho khan wă ơĭ tơdrong mă ro yua rim vi tri công an ahrĕi atung la công chưc, băng kơp chuyên môn oei lơm kơbră chuyên nganh an ninh, công an kơna xa bi đei bôtri tơmưt rim vi tri nai. 
Lơm tơdrong y tê, nă ma pơtho khan ahrĕi rim unh hnam dơnuh thoi ơĭ đei mĭn giam lư viên phi mălei jơnang bich bênh viên ară đong minh ksô jên trong pơ tơm khă grông anao đei bich, pơm hrat tơnap ăn rim unh hnam dơnuh. 
Liên quan truh tơdrong giao duc, nă ma xa Vinh thinh pơtho khan Quôc hôi wă ngo hnhei ăn rim đe hơyoh đei pơdơi hok minh năr tơmưt măng Têt trung thu rim sơnăm…
Atuch hôi nghi, Đai biêu quôc hôi Đăng Hoai Tân ghi yok rim y kiên đơng nă ma, thoi noh pơkă chuyên rim y kiên anu truh rim kơ kuan chưc năng tơgum sruôih lơm quyên han đơng pơn.
Bơghê năr 04/12, Công an huyên Vinh Thanh pơlok măng công bô quyêt đinh đơng Giam đôc Công an tinh lơm điêu đông công an chinh quy pơm rim chưc danh công an xa lơm 02 xa Vinh Sơn weng Vinh Thuân. 
Tham dư măng Lê ơĭ Đai ta Huynh Văn An, Pho giam đôc công an tinh, đ/c Hô Xuân Anh, Bi thư Huyên uy, đ/c Huynh Đưc Bao, Pho chu tich UBND huyên.
Dơ nŏ măng lê, Công an huyên Vinh Thanh jơh công bô weng ăn quyêt đinh điêu đông 07 đ/c công an chinh quy đơng công an huyên sưt pơm rim chưc danh Trương, pho công an weng công an viên lơm 02 xa Vinh Sơn weng Vinh Thuân. 
Lơm noh xa Vinh Sơn ơĭ 04 đ/c; xa Vinh Thuân ơĭ 03 đ/c. 
Rim đ/c đei điêu đông hơdơi la rim kang bô, chiên si pơgloh đơng kông an huyên.
Tơdrong ăn công an chinh quy sưt pơm rim chưc danh công an xa sư pơm ơĭ thu yok Nghi quyêt ksô 22 năr 15/3/2018 đơng Bô chinh tri lơm ling lang tơplih anao, săp xêp bô măy công an pơgloh, pơm ơĭ thu yok. 
Thoi noh, tơjung pơm bô măy công an jê kon tơring, tơgum kon tơring; pơlok krao akom weng pơjing hơgei jăng pran đơng kon tơring adring pơm jưvei an ninh trât tư.
Pơđam bơl dơnŏ măng lê, rim nă ma pơgơl jơh chuc mưng rim đ/c đei bô nhiêm, thoi noh pơjao nhiêm vu lơm tơdrong pơm anao phai dech pôk xuôn nưih sơngưm trach nhiêm, bi thôi pran, hok tơp pôk xuôn trinh đô chuyên môn nghiêp vu, tơgum hơgei rim tơdrong lơm tơring; adring rim ban, nganh, đoan thê pơnhroh pơm ơĭ thu yok rim tơdrong công an, sư tơmăn tơl an ninh chinh tri, trât tư lơm tơring xa. 
Pơm hơgei rim tơdrong krao akom nă ma adring pơm tơmưt tơdrong jư vei an ninh the đak, jư vei an toan xa hôi lơm tơring
Chu đông pơđam bơl đon ăn khul pơgơl tơgum thu yok rim tơdrong kung in tơmăn tơl an ninh trât tư lơm tơring. 
Thoi noh adring rim kơ kuan, ban nganh pơm hơgei tơdrong phong dơt, đâu tranh ơĭ thu yok adring rim loai bơngai pơm glăi, tê nan xa hôi, tơmăn tơl pơm rim tơdrong ơĭ lơi ăn nă ma.
Bơghê năr 01/12, Khul kon kông tinh adring UBND huyên Vinh Thanh pơlok nghiêm thu weng pơjao 03 bô ching phông ăn rim Trương PTDTNT THCS&THPT Vinh Thanh; 
Trương PTDT Ban tr THCS Vinh Sơn; Trương PTDT Ban tru tiêu hok weng THCS Vinh Kim. 
Minh trương đei yok minh bô ching phông 12 to.
Tơdrong tơgum ching phông ăn rim trương hok ơĭ bơngai kon kông lơm huyên la tơdrong ơĭ lư y nghia tơpă, ăn boh tơdrong ngo hnhei đơng Đang, kơpal adring tơdrong jư vei weng pơjing rim giă tri văn hoa đơng sơ đơng nă ma kon kông lơm tơring huyên. 
Ơĭ tơdrong jơră trong glong pơ tơp, biêu diên rim tơdrong nghê thuât anu lơm rim Trương hok weng adring pơm tơmưt rim tơdrong văn hoa văn nghê lơm cham pơlei. 
Adring tơdrong wă rim đe hơ yoh hok sinh phai adring jư vei văn hoa đơng sơ đơng kon kông bơn.
Khul bơngai đei nă ma gơneh gơ nơm lơm nă ma kon kông huyên Vân Canh anao ơĭ jơh ơĭ măng năm ngo hnhei, hok tơp kinh nghiêm lơm huyên Vinh Thanh.
Lơm jơnang năm ngo hnhei, hok tơp kinh nghiêm dơnŏ xa Vinh Sơn, khul bơngai đei nă ma gơneh gơ nơm jơh yok đei tơdrong ngo hnhei tơgum đơng pơgơl, kang bô ông chưc Phong kon kông huyên, 
Thoi noh ăn tơdrong alưng ăn khul bơngai đei nă ma gơneh gơ nơm jao lưu, hok tơp kinh nghiêm lơm tơdrong pơtho khan, krao akom nă ma pơm hơgei tơdrong đơng Đang, chinh sach phap luât đơng kơpal lơm tơdrong pơjing kinh tê xa hôi, tuk bơngot dơnuh, tơjung pơm cham pơlei anao, tơjung pơm tơdrong chinh tri cơ sơ weng khôi đai đoan kêt kon kông, jư kơjăp an ninh, quôc phong weng trât tư an toan xa hôi lơm cham pơlei, jư vei weng pơjing tơdrong văn hoa kon kông.
Lơm ơu, kăn hơ jơh năm ngo hnhei minh ksô mô hinh choh jang nông, lâm nghiêp lơm tơring xa Vinh Sơn in: 
Mô hinh pơtăm hla nhem an toan, mô hinh rong ka Tâm weng giao lưu adring bơngai đei nă ma gơneh gơ nơm weng nă ma kon kông pơlei K3.
Qua ngo hnhei, hok tơp kinh nghiêm, jơh tơgum ăn bơngai đeu nă ma gơneh gơ nơm băt đei lư kinh nghiêm tơpă weng pơm piêu tơdrong sư bơngai đei nă ma gơneh gơ nơm pơm hơgei tơdrong đơng bơn lơm tơdrong pơtho khan, krao akom nă ma rim kon kông pơm hơgei rim tơdrong pơjing kinh tê xa hôi, pơgop tơdrong tuk bơngot dơnuh kơjăp, pôk xuôn tơdrong yăl arih lơm apung nă ma kon kông.
Pơm tơdrong muk tiêu kơpal the đak tơjul dơnuh kơjăp
Sơnăm 2019, huyên Vinh Thanh đei tơgum 10 ty 247 triêu đông nguôn jên sư nghiêp tơgum pơjing choh jang boi Nghi quyêt 30a đơng kơpal the đak sư pơm tơgum pơjing choh jang ăn nă ma oei rim thôn, xa pơgloh hrat tơnap lơm tơring huyên, thoi le: 
Pơm tơgum khoa, tơme rong ngo hnhei jư vei bri; tơgum ruôt vaccine tiêm phong, phong dơt jit ji ăn xem rong; 
Pơm pơlok să mô hinh tơjul dơnuh thoi le: Pơnhroh dư an pơlok să mô hinh rong yer lơm đêm lot sinh hok, dư an pơlok să mô hinh pơtăm hla nhem an toan weng tơgum duy tu bao dương kông trinh…
Qua noh, sư tơgum rim unh hnam dơnuh, unh hnam nă ma kon kông lơm tơring huyên Vinh Thanh rim tơdrong khăc phuk hrat tơnap, pơjăng pơjing kinh tê pôk xuôn tơdrong yăl arih.
Sơnăm 2019, ty lê unh hnam dơnuh lơm tơring huyên tơjul ară 37,99%, tơjul 6,34% pơting adring sơnăm 2018.
Sơnăm 2019, huyên Vinh Thanh adring pơlok lư măng pơtho khan, tư vân, tuyên chă bơngai năm pơm biêk lơm the đak weng xuât khâu lao đoang oei đak nai pơnhôm lư nă ma adring chă băt.
Thoi qua rim măng pơtho khan, tư vân, nă ma đei pơtho khan rim nganh nghê, rim doanh nghiêp lơm the đak atung wă chă bơngai pơm biêk weng rim thi trương tiêm năng năm xuât khâu lao đông in: Nhât Ban, Han Quôc, Đai Loan…
Nă ma ară đei pơtho khan lơm quyên lơi jơnang năm xuât khâu lao đông, rim tơdrong tơgum đơng kơpal adring bơngai năm pơm biêk oei đak nai… 
Đei alê, sơnăm 2019, huyên Vinh Thanh jơh ơĭ 24 nă ma năm xuât khâu lao đông.
Sư pơnhôm tơdrong ngo hnhei đơng lư nă ma cham pơlei adring pơm tơmưt tơdrong xuât khâu lao đông sư pôk xuôn thu yok ăn unh hnam.
Jơnang truh, huyên Vinh Thanh ling lang jơră dêh tơdrong pơtho khan, tuyên chă bơngai năm xuât khâu lao đông.
Sư đơng noh, pơgop tơdrong tơgum tơdrong pơm weng thu yok ăn nă ma oei apung cham pơlei.
Boi UBND xa Vinh Hao, truh atuch sơnăm 2019, xa Vinh Hao ơĭ 376 unh hnam dơnuh, yok ty lê 41,27%, tơjul 5,47% pơting adring sơnăm adrol. 
Ơĭ 237 unh hnam jê dơnuh, yok ty lê 26,02%.
Sư pơm ơĭ thu yok tơdrong tơjul dơnuh lơm tơring xa. 
Sơnăm 2019, xa Vinh Hao jơh pơm hơgei tơdrong pơtho khan tuk bơngot dơnuh sư tơdrong băt đơng nă ma đei pôk xuôn.
Krao akom nă ma pơjăng adring pơm rim lơp pơtruh KHKT; vei jên tơgum pơjing kinh tê unh hnam.
Thoi noh, pơnhroh hơgei rim tơdrong tơjul dơnuh in: tơgum vei jên, pơ tơp nghê pơtep adring ăn tơdrong pơm, pơlok să rim mô hinh tơjul dơnuh ơĭ thu yok…
Yua noh, tơdrong yăl arih vât chât, nưih sơngưm đơng nă ma đei pôk xuôn, pơgop tơdrong pơm ơĭ thu yok tơdrong tuk bơngot dơnuh oei cham pơlei.
Lơm khei 11 anao ơu, lơm tơring huyên jơh ơĭ lech 02 vu ngô đôc yua sa mơu ơĭ đôc, hơdơi la bơngai kon kông oei pơlei Đak Tra xa Vinh Kim weng khu phô Kon Kring, thi trân Vinh Thanh. 
Rim bơngai anu đei boh weng chưa tri tơtam weng jơh lech viên sưt hnam.
Sư phong dơt tơdrong anu, anao ơu, UBND huyên jơh ơĭ hla pơtho khan rim nganh liên quan, pơgloh la Phong y tê huyên weng trung tâm y tê huyên Vinh Thanh wă kjung tơdrong pơtho khan, pơtho khan nă ma kơ kach băt rim loai mơu weng pơgloh bi đei chă yuô rim loai mơu hon pơ kuĕ.
Ahrĕi, plenh atung tơmưt jan ami, la tơdrong alưng sư rim loai mơu hon lư, pơgloh la oei lơm bri, mil, pơgal jê hnam… 
Mơu la đô sa kơ wă đơng la nă ma, yua noh, tơng nă ma chă yuô bi băt đei mơu đôc weng mơu sa đei thoi hlău pơm lech ngô đôc, pơm glăi truh jăng pran weng ơkơu nă ma.
Yua noh, nganh y tê huyên pơtho khan nă ma wă băt lơm tơdrong chă yuô rim loai mơu, pơgloh bi đei chă yuô rim loai mơu la sư hli ngô đôc.
Sưt adring tơdrong yăl arih rim năr, rim nă ma CCB ară dach hrang dach nưih sơngum bô đôi Nă Hô, năm pơ tơm lơm rim tơdrong, ling lang pơgop jăng pran weng nưih sơngưm đơng ơkơu ăn tơdrong tơjung pơm apung năr kang alưng liêm.
Phong sư đơng rong khan truh rim tơdrong pơgop lơm trong glong tơjroh đơng rim CCB huyên Vinh Thanh, Krao mih ma duch nă adring kơpăng.
Lư sơnăm anu yuô ơu, Hôi CCB huyên Vinh Thanh jơh pơnhôm jơră dêh trong glong tơjroh: CCB nêu gương hrang, pơjăng pơtho khan, krao akom nă ma. 
Lơm rim măng pơtho khan, rim CCB jơh pơtho khan ăn nă ma lơm lich sư pơjing, tơplah weng chiên thang đơng QĐND Viêt Nam, chương trinh thơi sư quôc phong an ninh adring lư tơdrong băt lơm tơdrong đơng Đang, chinh sach phap luât đơng kơpal lơm pơjing kinh tê xa hôi, an ninh quôc phong.
Thoi qua rim măng pơđam bơl truyên thông jơh pơgop tơdrong giao duc ăn nă ma, pơgloh la đe adruh lơm tơdrong hưch hanh truyên thông kon kông, pran hok tơp, ren luyên, lâp thân, lâp nghiêp, pơgop tơdrong tơjung pơm apung the đak năr kang pơjing.
Minh kơpah tơdrong pơtho khan, krao akom, Hôi CCB huyên ară pơnhôm jơră dêh trong glong tơjroh pơjing kinh tê, tơgum adring tuk bơngot dơnuh lơm hôi viên weng nă ma kon tơring. 
Tơdrong pơgloh lơm trong glong tơjroh oei huyên Vinh Thanh la pơjing vươn bri, vươn groi weng kia rong.
Pơgloh lơm trong glong anu ơĭ CCB Trân Văn Minh oei pơlei Ta Điêk, xa Vinh Hao. 
Sơnăm 2003, đơng rong xuât ngu sưt apung, bok khai phă 04 ha ta oei jê đak Ha Rơn jê hnam sư pơjing pơtăm đao, pơtăm kruôĭ chanh adring kia rong
Tơdrong gia trai bi grông mălei rim sơnăm hơdơi ăn thu yok đơng 100 – 200 triêu đông.
Tơdrong thu yok đơng mô hinh tơgum lư hôi viên weng nă ma lơm pơlei truh hok tơp weng pơm boi pơgloh thu yok.
Qua 05 sơnăm pơm rim trong glong tơjroh CCB gương mâu, lơm tơring huyên Vinh Thanh jơh boh lư gương CCB gương mâu lơm rim tơdrong weng ơĭ tơdrong apoh dêh lơm nă ma cham pơlei, pơgop tơdrong pơjăng lơm tơdrong tơjung pơm jư vei Đang, khul pơgơl, tơgum adring pơjing kinh tê kjung lơm tơdrong yă ảih, thoi noh pơgop tơdrong đâu tranh jơră tuk tôi pham weng rim tê nan xa hôi lơm tơring.
Lơm jơnang truh, Hôi CCB huyên ling lang jơră dêh pơm rim trong glong "CCB gương mâu" pơtep ađring tơdrong chinh tri đơng cham pơlei, sư kjung cung cô khôi đai đoan kêt kon kông, jư kơjăp quôc phong, an ninh, pơm dơnŏ gơning kơjăp đơng kơp uy, khul pơgơl weng kon tơring lơm tơdrong tơjung pơm weng pơjing apung.
'Ban tuyên giăo Trung ương pơnhroh chuyên đê hoăk weng pơm 'boi nưih sơngưm yăl arih alưng liêm HCM sơnăm 2020
Huyên Vinh Thanh jơră dêh pơjing kĭa rong lơmo asĕch tơdrong thu 'yŏk đuôĭ 'boi tơdrong kơjăp, pơm lĕch giă tri hang hoa
Tram y tê xa Vinh Thuân pơm hơgĕi tơdrong tơme rong jăng pran ăn nă ma
Mô hinh apung nă ma adrĭng pơm jư vei môi trương pơgŏp tơdrong adrĭng ti jư vei môi trương ksĕ, uôil iêl, alưng liêm oei cham pơlei
UBND tinh Binh Đinh ăn lĕch glong pơnhroh pơm Đê an jư vei, pơjing trang phuc đơ̆ng sơ̆ rim nă ma kon kông Viêt Nam lơ̆m jơnang ahrĕi lơ̆m tơring tinh
Hôi nông dân huyên Vinh Thanh pơjao hnam ăn nă ma nông dân dơnuh Đinh Thi Nghiên oei pơlei M9, xa Vinh Hoa
Ban tuyên giăo Trung ương anao pơlŏk pơnhroh chuyên đê hŏk tơ̆p weng pơm 'boi nưih sơngưm yăl arih alưng liêm HCM sơnăm 2020 lơ̆m "Kjung khôi đai đoan kêt đĭ đăng nă ma kon kông, tơjung pơm Đang weng hê thông chinh tri uôil iêl, kơjăp 'boi tơdrong yăl arih alưng liêm HCM"
Tơdrong chuyên đê thoi lĕ 02 tơdrong: Nưih sơngưm yăl arih alưng liêm HCM lơ̆m khô̆i đai đoan kêt đĭ đăng nă ma kon kông, tơjung pơm Đang weng hê thông chinh tri uôil iêl kơjăp; 
Jơră dêh hŏk weng pơm 'boi nưih sơngưm yăl arih alưng liêm HCM sư̆ kjung khôi đai đoan kêt đĭ đăng nă ma kon kông, tơjung pơm Đang weng hê thông chinh tri uôil iêl kơjăp kjung pơm tơdrong wă jơnang kach mang anao.
Hương dân ksô̆ 1088 'năr 04/12/2019 đơ̆ng Ban tuyên giao Trung ương pơkă kơ̆p uy rim bô, nganh, cham pơlei pơlŏk nghiên cư̆u, quan triêt, pơm lơ̆m kang bô, đang viên weng kon tơring lơ̆m rim tơdrong đơ̆ng chuyên đê sơnăm 2020 trơ trŏ adrĭng tơdrong cu thê đơ̆ng nganh, cham pơlei, kơ kuan, đơn vi. 
Đơ̆ng rŏng hŏk tơ̆p, nghiên cư̆u chuyên đê, rim kang bô, đang viên, công chư̆k, viên chư̆k liên hê kơdih ơkơ̆u weng ăn lĕch tơdrong pran, pơm 'boi
Truh ahrĕi, tơpul lơmo huyên Vinh Thanh ơĭ 17.362 tŏ, lơ̆m 'noh lơmo lai 'yŏk 92% pơting tơpul.
Tuy la lơmo lai mălĕi pơgloh la lơmo lai Zebu, kơna thu năng suât weng tơdrong thu 'yŏk đei asĕch kơđeh; lơmo lai ăn asĕch tơdrong thu 'yŏk đuôĭ 'yŏk ty lê pơgloh ken lơ̆m pơting tơpul. 
Yua 'noh, huyên Vinh Thanh jơh pơm glong pơnhroh pơjing rong lơmo asĕch tơdrong thu 'yŏk đuôĭ sơnăm 2016 – 2021, 'boi 'noh bĭ kjung ksô̆ lương tơpul mă pơnhôm tơmưt tơdrong kjung tơdrong thu 'yŏk trong lương tơpul lơmo.
Muk tiêu đơ̆ng huyên la pơjing kĭa rong lơmo asĕch tơdrong thu 'yŏk đuôĭ 'boi tơdrong kơjăp, pơm lĕch giă tri hang hoa, kjung thu 'yŏk ăn nă ma. 
Quy hoach apung kĭa rong, pơtĕp adrĭng pơm apung đô sa ăn lơmo. 
Pơtho khan truh sơnăm 2021, tơpul lơmo lơ̆m huyên khoang 16.500 tŏ, ty lê lơmo lai 'yŏk 97% pơting tơpul, lơ̆m 'noh lơmo asĕch tơdrong thu 'yŏk đuôĭ đat 6,3%; san lương lơmo asĕch tĕch lĕch đat 2.600 tân/minh sơnăm
Sư tơgŭm nă ma kon kông lơ̆m tơring xa Vinh Thuân pôk xuôn tơdrong thu 'yŏk đei tơdrong yăl arih, tơplih kơ kach nghi, kơ kach pơm, kjung pơm bơdrong trơ trŏ. 
Lư sơnăm anu yuô ơ̆u, kơ̆p uy, khul pơgơl weng rim tô chư̆k đoan thê xa Vinh Thuân jơh pơnhôm jơră dêh tơdrong pơtho khan, tư vân pơtho khan nă ma pơnhôm tơjung pơm rim KHKT pơgloh sư̆ cai tao teh dal hnam, tơgŭm tơme rong rim loai 'long pơtăm, xem rong, tơplih kơ kơ̆u 'long pơtăm trơ trŏ sư̆ pôk xuôn giă tri kinh tê ăn ŭnh hnam.
Yua 'noh, truh ahrĕi nă ma kon kông lơ̆m tơring xa jơh băt đei, tơplih kơ kach pơm kinh tê sư̆ pôk xuôn tơdrong thu 'yŏk đei tơdrong yăl rrih. 
Yua tơplih kơ kach nghi, kơ kach pơm, tơplih kơ kach pơm sa kơna tơdrong yăl arih đơ̆ng nă ma lơ̆m xa 'năr kang alưng weng pôk xuôn. 
Đei alê̆ truh atŭch sơnăm 2019, xa Vinh Thuân ơĭ 205 ŭnh hnam dơnuh, 'yŏk ty lê 48,24%, tơjul 5,08% pơting adrĭng sơnăm adrol. 
Tơdrong yăl arih kinh tê pơjing, nă ma jơh pơjăng adrĭng pơm pơgŏp kông adrĭng ti tơjung pơm cham pơlei anao oei pơlei.
Jơnang anu yuô ơ̆u, Tram y tê xa Vinh Thuân dĕch pơm hơgĕi rim tơdrong tơme rong weng jư vei jăng pran trong pơtơm ăn nă ma, tơdrong pơtho khan pơm rim Chương trinh y tê kơpal teh đak lơ̆m tơring xa đat thu 'yŏk đuôĭ. 
Đơ̆ng kơl sơnăm truh ahrĕi, Tram jơh pơlŏk kham weng kơ̆p bơgang ăn loi 1.300 măng nă ma, tơdrong tiêm chung pơlŏk să đat lư thu 'yŏk.
Minh kơpah 'noh, rim tơdrong mŭk tiêu y tê kơpal teh đak in: tơdrong phong dơt lao, phong dơt HIV/AIDS, phong dơt jĭ phong, pim tru, grŭn lĕch pham, grŭn tơnghiêt… đei kang bô tram pơtho khan, giao duc jăng pran weng ngŏ hnhei kham, điêu tri, kơ̆p phat bơgang đinh ky ăn nă ma. 
Tơdrong tơme rong jư vei đe mĭ weng đe hơyoh weng kê hoach hoa ŭnh hnam đei duy tri dĕch.
Thu 'yŏk 98% ksô̆ đe hơyoh đim đei 5 sơnăm đei tiêm duh rim loai vaccine cơ ban, 100% đe hơyoh đim đei 5 sơnăm đei et Vitamin A; 100% đe mĭ chĕp klak đei tiêm phong uô̆n van duh…
Adrĭng tơdrong kham chưa jĭ weng dư phong, tơdrong pơtho khan giao duc jăng pran dĕch đei pơm pơtĕp adrĭng rim tơdrong y tê, kơna đơ̆ng kơl sơnăm truh ahrĕi bĭ ơĭ vŭ jĭt như 'boh lĕch lơ̆m tơring xa.
Bơghê 'năr 18/12, Hôi nông dân huyên, Phong tai nguyên weng môi trương huyên Vinh Thanh adrĭng Hôi nông dân xa Vinh Hiêp pơlŏk tông kêt mô hinh điêm apung nă ma adrĭng pơm jư vei môi trương ư̆ng phŏ adrĭng tơplih plĕnh sơnăm 2019, ơĭ 25 ŭnh hnam nă ma thôn Vinh Phuc, xa Vinh Hiêp adrĭng pơm mô hinh.
Adrĭng pơm mô hinh, rim ŭnh hnam jơh đei pơtho kơkach xư ly rac thai sinh hoat dơnŏ ŭnh hnam; xư lyê đô tŭk lơ̆m kĭa rong đơ̆ng chê phâm vi sinh hŏk thoi pơm chơhlung Bioga sư̆ khiê ăn mơu yua đô tŭk kĭa rong pơm lĕch; tơjung pơm trong cham pơlei ksĕ, uôil iêl, alưng liêm weng tơgŭm rim thông tin anao pơgloh lơ̆m rim tơdrong băt lơ̆m tơplih plĕnh ahrĕi; tac đông đơ̆ng tơplih plĕnh truh tơdrong yăl arih sinh hoat, tơdrong choh jang nông nghiêp lơ̆m tơring weng kơ kach ư̆ng phŏ. 
Thoi 'noh minh ŭnh hnam đei tơgŭm jên pơm chơhlŭng rac dơnŏ ŭnh hnam; tơgŭm adrêch pơkao, 'long ksĕ sư̆ pơtăm 'boi tuyê̆n trong năm chĭnh lơ̆m thôn.
Qua jơnang 6 khĕi pơnhroh pơm, tơdrong ô nhiêm môi trương rim tơdrong đei khăk phŭk, trong cham pơlei 'năr kang alưng liêm loi, tơdrong băt đơ̆ng nă ma lơ̆m tơdrong jư vei môi trương 'năr kang đei pôk xuôn. 
'Bok Pham Văn Binh, oei thôn Vinh Phuc, xa Vinh Hiêp ăn alê̆: mô hinh anu pơnhroh pơm đei nă ma lơ̆m thôn pơgloh kơ wă, pơgŏp tơdrong adrĭng ti jư vei môi trương ksĕ, uôil iêl, alưng liêm lơ̆m cham pơlei.
UBND tinh Binh Đinh anao ăn lĕch glong pơnhroh pơm Đê an "Jư vei, pơjing trang phŭk đơ̆ng sơ̆ rim nă ma kon kông Viêt Nam lơ̆m jơnang ahrĕi" lơ̆m tơring tinh Binh Đinh
Tơdrong đơ̆ng glong pơnhroh sư̆ jư vei weng pơjing trang phŭk đơ̆ng sơ̆ đơng rim nă ma kon kông đap ư̆ng tơdrong "Di san văn hoa bư̆a la đông lư̆k bư̆a la mŭk tiêu" pơgŏp tơdrong ăn tơdrong pơjing kơjăp văn hoa rim nă ma kon kông tinh Binh Đinh khan kơdih, lơ̆m teh đak adrĭng. 
Ăn trang phŭk đơ̆ng sơ̆ phô biê̆n loi lơ̆m tơdrong yăl arih đơ̆ng nă ma kon kông, pôk xuôn nưih sơngưm, tơdrong băt jư vei weng pơjing trang phŭk đơ̆ng sơ̆ đơ̆ng kon kông.
Hôi nông dân huyên anao adrĭng UBMTTQVN huyên weng Hôi nông dân xa Vinh Hoa pơlŏk pơjao hnam kơ̆p 4 pơm gach, lơ̆p ngŏi ăn nă ma nông dân dơnuh Đinh Thi Nghiên oei pơlei M9, xa Vinh Hoa. 
Đei alê̆, pơting ksô̆ jên pơm hnam anu jê̆ 150 triêu đông, lơ̆m 'noh Quy "Yua bơngai dơnuh" đơ̆ng huyên tơgŭm 40 triêu đông, ksô̆ ară yua ŭnh hnam pơgŏp.
Adrĭng 'noh, Chi hôi nông dân pơlei M9, xa Vinh Hoa jơh krao akŏm nă ma pơgŏp piêu 'năr kông, đô chuôh tamo, 'long. 
Hnam jơh keh kong adrol glong pơnhroh, tơgŭm ăn ŭnh hnam sa Têt sơhmanh xuân Canh Tý alưng liêm.
'Năr 16.12, Công an huyên Vinh Thanh pơlŏk măng lĕch quân pơlŏk măng pơgloh tân công trân ap bơngai pơm glăi, tơmăn tơl an ninh trât tư, jư vei Têt nguyên đan Canh Ty 2020.
Sư̆ tơmăn tơl an ninh trât tư, công an huyên Vinh Thanh pơnhôm đĭ lư̆k lương keh kong hơgĕi rim tơdrong, thoi lĕ:
Chu đông rôp băt, phân tich, pơm tơdrong pơgloh tân công trân ap bơngai pơm glăi jê̆, trŏ; 
Pơđam 'bơl đon ăn kơ̆p uy, khul pơgơl tơgŭm ơĭ thu 'yŏk rim tơdrong liên quan truh an ninh tôn giao, an ninh cham pơlei, bĭ sư̆ ơĭ "Dơnŏ pơgloh" lơ̆m an ninh trât tư lơ̆m cham pơlei; 
Đâu tranh, phă rim chuyên an, vŭ an, pơlŏk kham xet, rôp jư rim bơngai pơm glăi; tông kua tơmam, ma tuy, tiên jung đen, tê nan lô đê, cơ bac, tê nan xa hôi weng tôi pham lơ̆m ma tuy, phong dơt tơdrong brư̆, tơgŭm pơgloh tơdrong đâu tranh dơt bơngai pơm glăi; kjung rim tơdrong tơmăn tơl trât tư, an toan trong năm, phong dơt ŭnh sa, xư lyê rim tơdrong pơm glăi phap luât… 
Tơtam tơgŭm rim tơdrong phư̆k tap ơĭ lĕch đơ̆ng cơ sơ, bĭ sư̆ kơ trĕch, bĭ băt.
Công an huyên Vinh Thanh jơh năm ngŏ hnhei rim tuyê̆n trong lơ̆m tơring huyên, thoi 'noh pơtho khan, krao akŏm nă ma kon tơring pôk xuôn tơdrong băt canh giac, nưih sơngưm pơgloh đâu tranh pơtho khan, tô giac rim loai bơngai pơm glăi, tê nan xa hôi weng pơm glăi phap luât pơgŏp tơdrong tơmăn tơl an ninh trât tư, jư alưng ăn kon tơring.
Ơ mih ma dŭch nă amĕm mơnat! Lơ̆m lư sơnăm anu yuô ơ̆u, yua tơdrong tơgŭm 100% adrêch 'ba lai ăn nă ma kon kông đơ̆ng UBND tinh weng tơdrong tơgŭm phân 'bŏn đơ̆ng rim Chương trinh 135, 30a, rim apung kông jơh tơgŭm đei đô sa lơ̆m dơnŏ oei, tơdrong yăl arih đơ̆ng nă ma kon kông đei pôk xuôn. 
Tơdrong chih đơ̆ng rŏng ơ̆u khan truh tơdrong choh jang 'ba lai đơ̆ng nă ma kon kông huyên Vinh Thanh.
Ơ mih ma dŭch nă amĕm mơnat! Tơplih kơ kơ̆u adrêch weng tơdrong quen pơm đơ̆ng sơ̆, pôk xuôn thu 'yŏk, tơgŭm tơdrong đô sa lơ̆m dơnŏ oei, pơgŏp tơdrong tơmăn tơl đô sa kơjăp la rim thu 'yŏk mă rim tơdrong ăn 'ba lai truh apung nă ma kon kông lơ̆m tơring huyên jơh đat đei.
Yua trinh đô choh jang đơ̆ng nă ma ară han chê, đim alê̆ tơjung pơm KHKT tơmưt choh jang, trong pơtơm anao pơtăm rim adrêch 'ba đơ̆ng sơ̆, thu 'yŏk 'biêa, tơdrong phong dơt jơrông jĭ khĕ. 
Adrĭng tơdrong tơgŭm drêch 'ba lai đơ̆ng tinh, lơ̆m dôm sơnăm anu yuô ơ̆u, 100% ŭnh hnam nă ma kon kông oei huyên Vinh Thanh jơh ăn tơmưt choh jang 'long 'ba lai 'boi tơdrong thâm canh. 
Adrĭng nguôn adrêch tơgŭm đơ̆ng tinh, huyên Vinh Thanh kung jơh tơgŭm phân 'bŏn, pơtruh KHKT ăn nă ma 'boi kơ kach chĕp ti pơchi pơm. 
Yua 'noh truh ahrĕi nă ma kon kông lơ̆m tơring huyên jơh rôp kơjăp tơdrong thâm canh 'ba lai weng tơjung pơm tơmưt choh jang, chĕp ăn thu 'yŏk kinh tê đuôĭ.
Yă Đinh Thi Hoay, minh nă ma oei Lang 5, xa Vinh Thuân pơm 'ba lai loi 6 sơnăm anu yuô ơ̆u. 
Jan anu ŭnh hnam pơm 2 sao 'ba đơ̆ng adrêch 'ba lai TH3-5 yua tinh tơgŭm, yua tơme rong hơgĕi kơna thu 'yŏk tiênh jơnŭm đat 61 ta/ha. 
Yă Hoay asong: "Trong pơtơm pơm 'ba lai kung yŭ yua khŏ tơme rong, mălĕi jơnang đei kang 'bô ky thuât pơtho khan, inh 'boh pơm 'ba lai kung in pơm 'ba đơ̆ng kơtum kơtŏng adrol ơ̆u. 
Bơ̆n kơ wă siêng pơgloh la đei lư 'ba".
Bok Nguyên Văn Long – Pơgơl Phong nông nghiêp weng pơjing cham pơlei huyên Vinh Thanh ăn alê̆: Đơ̆ng sơ̆, nă ma kon kông rim huyên apung kông khan adrĭng, Vinh Thanh khan kơdih, ơĭ tơdrong quen pơtăm rim loai adrêch 'ba đơ̆ng sơ̆, thu 'yŏk 'biêa, tơdrong phong dơt jơrông, jĭ khĕ. 
Yua 'noh, thu 'yŏk choh jang bĭ đuôĭ, tơdrong yăl arih nă ma dĕch hrat tơnap.
Sư̆ tơgŭm ăn nă ma kon kông ăn 'long 'ba lai tơmưt choh jang sư̆ pôk xuôn thu 'yŏk, lơ̆m lư sơnăm anu yuô ơ̆u, Phong nông nghiêp weng pơjing cham pơlei huyên Vinh Thanh jơh pơm khao nghiêm minh ksô̆ adrêch 'ba lơ̆m tơring huyên, pơnhroh rim mô hinh choh jang 'ba lai lơ̆m rim pơlei apung kông đơ̆ng 9 xa, thi trân, rim tơdrong tơgŭm nă ma rôp kơjăp tơdrong thâm canh 'ba lai. 
Yua 'noh thu 'yŏk 'ba dơnŏ rim pơlei apung kông jơh đei pôk xuôn tiênh jơnŭm 60 ta/ha.
Anu la tơdrong hưch hanh lơ̆m tơplih kơ kơ̆u adrêch 'long pơtăm, pôk xuôn thu 'yŏk đơ̆ng choh jang ăn nă ma, pơgloh la nă ma kon kông.
Khach quan ngŏ hnhei, thoi kinh tê – xa hôi apung kông, apung hlŏ jơh ơĭ tơplih pơjăng, mălĕi tơdrong kjung kinh tê ară kơđeh, kơ kơ̆u kinh tê tơplih đunh weng đim kơjăp. 
Kông nghiêp, tiêu thu kông nghiêp weng nganh nghê ară ken, pơjing đunh; kêt kơ̆u ha tâng jơh đei kjung mălĕi ară lư tơdrong khĕ; ty lê ŭnh hnam dơnuh đuôĭ pơting adrĭng tiênh jơnŭm adrĭng đơ̆ng tinh. 
Yua 'noh, tơdrong ling lang tơgŭm lơ̆m lư măt sư̆ pôk xuôn tơdrong yăl arih weng nưih sơngưm đơ̆ng nă ma apung kông la kơ wă tơpă.
Sư̆ pơtho khan nă ma choh jang rim adrêch 'ba lai, UBND tinh Binh Đinh lơ̆m lư sơnăm anu yuô ơ̆u jơh tơgŭm adrêch 'long pơtăm, lơ̆m 'noh ơĭ tơdrong tơgŭm adrêch 'ba lai ăn nă ma apung kông. 
'Boi 'noh, rim ŭnh hnam nă ma kon kông oei rim apung kông adrĭng pơm choh jang rim adrêch 'ba lai đei UBND tinh tơgŭm 100% giă adrêch. 
Thoi 'noh adrĭng tơdrong tơgŭm giă adrêch, nganh nông nghiêp Binh Đinh ară tơjung pơm lư mô hinh thâm canh 'ba đak apung kông choh jang rim adrêch 'ba lai, ăn thu 'yŏk tiênh jơnŭm oei rim apung kông kjung 60 – 70 ta/ha. 
Pơgloh ơĭ apung nă ma pơm trơ trŏ tơdrong thâm canh 'ba lai jơh đat thu 'yŏk truh 80 ta/ha, bĭ thua yưng adrĭng apung yuôn.
Yua 'noh, nă ma kon kông jơh tŭk tơdrong quen du canh, oei minh nơi sư̆ choh jang 'ba đak, tơdrong yăl arih đei alưng loi weng an ninh đô sa oei rim apung kông đei tơmăn tơl kơjăp. 
Lơ̆m thu 'yŏk chĕp ăn đơ̆ng tơdrong tơgŭm adrêch 'ba lai đơ̆ng tinh, 'Bok Đinh Văn Bôi oei pơlei Tà Lét, xa Vinh Hiêp ăn alê̆: 
" 'Ba lai la adrêch anao, kơna trong pơtơm jơnang khul pơgơl cham pơlei krao akŏm ăn tơmưt choh jang, bĭ kơdih yưng inh mă lư nă ma lơ̆m thôn kung yŭ bĭ tơmăn tơl ky thuât, thu 'yŏk bĭ in choh jang 'ba đơ̆ng sơ̆. 
Mălĕi đơ̆ng rŏng minh 'bal vu choh jang, inh 'boh tơdrong ky thuât tơgŭm choh jang 'ba lai kung bĭ hrat tơnap in bơ̆n nghi, thu 'yŏk đuôĭ, ahrĕi oei ơ̆u bu kung alê̆ pơtăm 'ba lai".
Mălĕi, sư̆ choh jang 'long 'ba lai oei rim apung nă ma kon kông lơ̆m huyên Vinh Thanh chĕp ăn thu 'yŏk kung bĭ phai tơdrong hlău, phai ơĭ tơdrong tơmưt pơm đơ̆ng rim nganh chư̆k năng, khul pơgơl cham pơlei, rim hôi đoan thê lơ̆m tơdrong pơtho khan krao akŏm, hương dân kơ kach pơm.
Viê du in lơ̆m apung teh nhŭ phen, lơngơ̆p oei xa apung kông Vinh Sơn, huyên Vinh Thanh, tơdrong chă lĕch minh adrêch 'ba ơĭ tơdrong yăl arih đei adrĭng tơdrong plĕnh, jing teh weng tơdrong pơm đơ̆ng nă ma kon kông dĕch la tơdrong ăn lĕch adrĭng cham pơlei sư̆ tơgŭm nă ma ơĭ tơdrong thâm canh, alưng nguôn đô sa lơ̆m dơnŏ oei.
Vŭ He thu sơnăm 2019, Phong nông nghiêp weng pơjing cham pơlei huyên Vinh Thanh adrĭng Công ty Mahyco pơlŏk pơnhroh mô hinh khao nghiêm adrêch 'ba anao MHC2 lơ̆m chđeh teh 2,1 ha dơnŏ tơmăn Gní, xa apung kông Vinh Sơn. 
25 ŭnh hnam nă ma trư̆k tiêp adrĭng pơm mô hinh jơh đei Công ty Mahyco Viêt Nam tơgŭm adrêch weng phân 'bŏn, bơgang jư vei 'long pơtăm. 
Yă Đinh Thi Ap – pơlei Kon Blo, xa Vinh Sơn, minh lơ̆m ksô̆ rim ŭnh hnam nă ma kon kông oei ơ̆u trư̆k tiêp adrĭng pơm mô hinh asong: "Dôm vŭ adrol thoi 'ba hư lư pơgloh. 
Vŭ anu pơm 'boh 'ba hon liêm, lư gĕr loi, pơkao 'ba đuôĭ loi.
Adrêch 'ba anu kung hlău pơm, bĭ 'boh ơĭ jơrông jĭ in dôm tơmăn pah to".
'Long 'ba lai adrĭng rim tơdrong pơgloh đơ̆ng hơ la dơt hơgĕi adrĭng tơdrong ngoai canh, 'biêa kơ wă minh tơdrong thâm canh đuôĭ in 'ba đơ̆ng sơ̆, kơna trong grông nă ma kon kông ară kơ wă chă yuô 'ba lai lơ̆m tơdrong pơm.
Adrol minh vŭ choh jang, huyên Vinh Thanh jơh ăn kang 'bô nganh nông nghiêp asong adrĭng jul tơmăn, adrĭng khul pơgơl cham pơlei pơlŏk pơtho khan ăn nă ma kơ kach pơm teh, ngâm u adrêch, kơ kach 'bŏn phân weng kơ kach tơme rong. 
Yua 'noh, dôm sơnăm anu thu 'yŏk 'ba lai kjung jê̆ 70 ta/ha, lư apung bĭ duh tơdrong choh jang 'ba lai nhơ̆n pơtho khan nă ma choh jang 'ba đơ̆ng sơ̆ thoi kăn hơ bĭ kơ wă, yua 'boh thu 'yŏk 'ba lai đuôĭ loi 'bal măng pơting adrĭng 'ba đơ̆ng sơ̆.
Thu 'yŏk đơ̆ng tơdrong choh jang 'ba lai lơ̆m apung hrat tơnap bĭ thôi tơgŭm đei đô sa lơ̆m dơnŏ oei ăn apung kông, apung hlŏ, apung nă ma kon kông mă ară pơgŏp tơdrong kjung thu 'yŏk choh jang nông nghiêp weng thu 'yŏk ăn nă ma minh kơ kach kơjăp.
Bi thư Tinh uy Nguyên Thanh Tung, năm tơmang weng chuc têt dơnŏ xa Vinh Hoa
Khul dân vân Huyên uy Vinh Thanh pơlok Hôi nghi tông kêt tơdrong dân vân sơnăm 2019, pơnhroh tơdrong pơm sơnăm 2020.
Đang uy thi trân Vinh Thanh pơlok Hôi nghi tông kêt tơdrong pơm sơnăm 2019, pơnhroh tơdrong pơm sơnăm 2020
Sơ Văn hoa thê thao adring UBND huyên Vinh Thanh pơlok chương trinh giao lưu văn hoa kon kông weng tơdrong unh hnam sơnăm 2019 dơnŏ pơlei K8, xa Vinh Sơn
Thoi măng gô đech đon Têt Canh ty 2020, ksơ năr 24/12, đ/c Nguyên Thanh Tung – Uy viên Trung ương Đang, Bi thư Tinh uy, Chu tich HDND tinh jơh năm tơmang weng chuc têt dơnŏ xa Vinh Hoa, huyên Vinh Thanh.
Pơđam bơl adring nă ma xa vinh Hoa, Bi thư Tinh uy Nguyên Thanh Tung tơroi piêu jơnang 15 sơnăm adrol ơu, nă ma chuyên sưt đinh cư dơnŏ xa Vinh Hoa sư tơgum thi kông klong thuy lơi Đinh Binh, tơgum bơngai oei apung tơmăn oei tơdrong pơm choh jang, kia rong. 
Rơdrong hy sinh đơng nă ma pơgloh grông, Đang weng kơpal dech ghi yok, bơne.
Ahrĕi, tông yăl arih ară lư hrat tơnap, đ/c Bi thư Tinh uy kơ wă nă ma đoan kêt kơjăp, adring ti tơjung pơm apung năr kang pơjing loi.
Thoi măng gô đech đon Têt Canh Ty 2020, Bi thư Tinh uy chuc nă ma qua sơnăm anao lư jăng pran, alưng liêm weng ơĭ tơdrong yăl arih hơgei loi sơnăm đunh. 
Đ/c tăng 360 suât qua ăn rim unh hnam dơnuh, unh hnam ơĭ kông adring the đak oei xa Vinh Hoa, minh suât qua 800 ơbơu.
Kung lơm ksơ năr 24/12, Bi thư Tinh uy Nguyên Thanh Tung jơh truh hnam bok Đinh Ghok, thương binh oei pơlei M9 xa Vinh Hoa. 
Bok Đinh Ghok đơng sơ la Bi thư Đang uy xa Vinh Kim, minh lơm rim bơngai ơĭ tơdrong pơgop grông lơm tơdrong krao akom nă ma lơm long hô Đinh Binh năm jul Vinh Hoa.
Tơroi piêu ky niêm jơnang adring pơm ară lư hrat tơnap, Bi thư Tinh uy Nguyên Thanh Tung tơpă pinh jăng pran, tơdrong yăl arih unh hnam bok Đinh Ghok, kơ wă bok ling lang pơjing truyên thông, pơm ăn đe hyoh pơm boi lơm nă ma cham pơlei, pơtho khan nă ma pơjăng choh jang, tơjung pơm tơdrong yăl arih anao.
Ksơ năr 24/12, Khul dân vân Huyên uy Vinh Thanh pơlok Hôi nghi tông kêt tơdrong dân vân sơnăm 2019, pơnhroh tơdrong pơm sơnăm 2020.
Sơnăm 2019, tơdrong dân vân đơng hê thông chinh tri lơm tơring huyên Vinh Thanh ling lang đei rim kơp uy ngo hnhei, pơgơl weng ơĭ lư tơplih pơjăng. 
Tơdrong dân vân khul pơgơl ơĭ tơdrong anao, jê nă ma, jê cơ sơ; ngo hnhei krao akom kon tơring adring pơm rim tơdrong adring đơng nă ma cham pơlei. 
Tơdrong pơm đơng Măt trân weng rim hôi đoan thê lơm huyên jơh ơĭ lư tơplih anao adring lư tơdrong pơnhôm, pơtho khan krao akom kon tơring pơm hơgei rim tơdrong đơng Đang, kơpal lơm rim tơdrong. 
Pơjăng adring pơm tơjung pơm Đang, khul pơgưl, tơjung pơm cham pơlei anao; tơjung pơm khôi đai đoan kêt đĭ đăng kon kông.
Minh kơpah noh, tơdrong pơm quy chê dân chu oei cơ sơ ling lang đei rim kơp uy Đang ngo hnhei pơm hơgei, tơjung pơm đei tơdrong adring tơk pơk khul pơgơl, rim ban nganh, măt trân tô quôc weng rim đoan thê lơm tơdrong pơnhroh, pơlok pơm tơdrong pơtho khan, krao akom weng adring tơgum rim tơdrong ơĭ lech lơm kon tơring. 
Qua noh pơgop tơdrong pơm thăng lơi tơdrong pơjing kinh tê xa hôi, jư kơjăp an ninh chinh tri oei cham pơlei lơm sơnăm 2019.
Minh kơpah rim thu yok đat đei, tơdrong dân vân lơm tơring huyên lơm sơnăm 2019 ară rim tôn tai, han chê in: 
Tơdrong pơtho khan, rôp băt tư tương nă ma ơĭ dơnŏ, ơĭ jơnang đim tơtam; tơdrong bet ơkơu lơm nă ma kon kông ară boh ơĭ lech; tơdrong u thê hoa rim trong glong tơjroh đim năm tơmưt tơdrong jơru…
Sơnăm 2020, Khul dân vân Huyên uy Vinh Thanh ling lang pơjing vai tro weng tơdrong pran đơng đi hê thông, adring rim nganh liên quan sư pơm hơgei tơdrong dân vân oei cham pơlei, pơgloh la kjung tơdrong pơtho khan rim tơdrong đơng Đang, kơpal truh adring nă ma apung kông, apung hlo, apung nă ma kon kông. 
Lơm noh, ngo hnhei pơtho khan lơm Đai hôi Đang bô rim kơp, năm truh Đai hôi đai biêu toan quôc măng mă XIII đơng Đang; Ling lang pơnhroh weng pơm hơgei Chi thi ksô 05 đơng Bô chinh tri lơm jơră dêh hok weng pơm boi nưih sơngưm yăl arih alưng liêm HCM weng rim Chi thi, Nghi quyêt đơng Đang, kơpal.
Bơghê năr 26/12, Đang uy thi trân Vinh Thanh pơlok tông kêt tơdrong pơm sơnăm 2019 weng pơnhroh tơdrong pơm sơnăm 2020
Lơm sơnăm 2019, Đang uy thi trân Vinh Thanh jơh pơnhôm pơgơl, pơgơl pơnhroh pơm rim Chi thi, Nghi quyêt đơng Đang weng kơpal, nghi quyêt Trung ương 8 khoa XII đơng Đang; Chi thi ksô 05 đơng Bô chinh tri lơm hok weng pơm boi nưih sơngưm yăl arih alưng liêm HCM. 
Pơlok pơnhroh chi thi ksô 28 năr 21/01/2019 đơng Bô chinh tri lơm "Pôk xuôn tơdrong thu yok đei kêt nap đang viên weng ngo hnhei, ăn rim đang viên bi duh nưih sơngưm lech đang".
Lơm sơnăm, Đang uy thi trân Vinh Thanh jơh kêt nap 12 quân chung tơmưt Đang, tiêp yok 16 đang viên truh sinh hoat lơm chi bô, pôk ksô đang viên đơng thi trân truh ahrĕi la 373 đang viên. 
Thoi noh ngo hnhei, tơgum quy hoach kang bô dư nguôn jơnang 2020 – 2025, ra soat ngo hnhei weng pơtho khan đôi ngu kang bô bi chuyên trach kơp xa, thôn boi Quyêt đinh 41 đơng UBND tinh, pơm glong pơnhroh đai hôi chi bô trưk thuôc Đang uy nhiêm ky 2020 – 2022 weng Quyêt đinh pơjing anao rim tiêu ban Đai hôi Đang bô thi trân khoa IV, nhiêm ky 2020 – 2025.
Sơnăm 2019, Đang uy thi trân pơnhôm pơgơl pơm rim tơdrong đat thu yok, cu thê: 
Lơm choh jang nông – lâm nghiêp: pơting chđeh the long ba đak jul adrêch đei 250,2ha, kjung 6 ha pơting adringkung ky, đat 91,55% glong pơnhroh, tơpul xem rong pơjing hơgei; rim tơdrong in tơdrong ngo hnhei the, tai nguyên weng môi trương đei ngo hnhei, pơnhroh pơm; tơdrong tư phap hô tich, tơdrong thu, chi ngân sach thi trân đei ngo hnhei; pơting thu ngân sach 06 ty 623 triêu đông, đat 124,19% glong pơnhroh; tơdrong văn hoa xa hôi đei ngo hnhei. 
Quôc phong an ninh đei jư kơjăp; tơdrongan ninh chinh tri weng trât tư an toan xa hôi đei tơmăn tơl;
Tơdrong tơjung pơm Đang, tơjung pơm hê thông chinh tri đei ngo hnhei, tơdrong pơm biêk đơng kang bô, kông chưk ơĭ tơdrong tơplih pơjăng; 
UBMTTQ, rim đoan thê thi trân ling lang tơplih tơdrong pơm, ngo hnhei tơjung pơm weng cung cô, kiên toan tô chưk, pơjing hôi viên, đoan viên. 
Tơdrong ngo hnhei jư vei bri đei ngo hnhei.
Dơ nŏ Hôi nghi, Đang uy thi trân Vinh Thanh jơh bơne ăn 02 tơp thê weng 28 kơdih ơkơu keh kong pơgloh tơdrong pơm sơnăm 2019.
Bơghê năr 26/12, Hôi LHPN huyên pơlok Hôi nghi pơnhroh tơdrong pơm sơnăm 2020.
Sơnăm 2019, rim kơp Hôi LHPN lơm tơring huyên Vinh Thanh jơh pơnhroh pơm ơĭ thu yok rim tơdrong pơm, rim trong glong lơm tơdrong Hôi. 
Truh ahrĕi, Hôi jơh adring NHCSXH huyên tơgum loi 106 ty đông ăn 2.527 mai oh vei sư tơgum pơjing choh jang. 
Adring pơlok 03 lơp pơ tơp nghê ăn mai oh.
Truhatuch sơnăm, ơĭ 85% mai oh dơnuh pơm chu unh hnam đei Hôi tơgum đơng lư tơdrong in: jên, tơdrong băt, long, kon adrêch rim loai… ơĭ 43 unh hnam dơnuh yua mai oh pơm chu đei tơgum đi dơnuh. 
Pơm đê an tơgum mai oh khơi nghiêp, sơnăm 2019, rim kơp hôi mai oh huyên jơh tơgum ăn 15 mai oh dơnuh đơng lư tơdrong adring pơting ksô jên pơm 10,5 triêu đông. 
Sơnăm 2019, Hôi mai oh cơ sơ kung jơh pơjing piêu 182 mai oh anao, pôk pơting ksô mai oh lơm huyên kjung 6.097 mai oh.
Hôi nghi jơh pơnhôm pơđam bơl weng ăn lech rim tơdrong hrat tơnap lơm tơdrong pơm Hôi weng trong glong mai oh oei cơ sơ; thoi noh, qua minh ksô tơdrong pơm rim tơdrong pơm đơng hôi sơnăm 2020.
Măng mă anu, ơĭ 01 tơp thê đei TW Hôi LHPN Viêt Nam tăng Băng khen; 03 tơp thê weng 5 kơdih ơkơu đei Hôi LHPN Tinh bơne; 10 tơp thê weng 16 kơdih ơkơu đei Hôi LHPN huyên ăn hla bơne yua ơĭ tơdrong pơgloh lơm pơm trong glong tơjroh weng tơdrong pơm Hôi sơnăm 2019.
UBND tinh anao ơĭ quyêt đinh phê duyêt tơdrong tơgum xi măng sư sưa chưa, pơlok să trong năm cham pơlei jơh hư lơm tơring tinh, jơnang 2020 – 2025
Boi noh, pham vi tơgum thoi hê thông trong năm cham pơlei oei lơm kơbră trong huyên, trong xa, trong liên thôn, trong cham pơlei weng truk trong chinh lơm tơmăn jơh đei khai thac pơgloh 8 sơnăm jơh hư.
Adring rim tuyên trong huyên hư đi măt trong; đinh mưk xi măng chă yuô 440 tân/1km. 
Adring rim tuyên trong xa hư đi măt trong: đinh mưk xi măng chă yuô 400 tâ/1km.
Adring rim tuyên trong bê tông cham pơlei arư hư đi, đinh mưk xi măng chă yuô 220 tân/1km.
Tinh tơgum đi lương xi măng truh jưng kông trinh sư sưa chưa, pơlok să rim tuyên trong huyên, trong xa weng sưa chưa rim tuyên trong bê tông cham pơlei ară đat quy mô loai A,B. 
Ksô jên ară, rim cham pơlei kơdih cân đôi đơng rim nguôn jên krao đei trơ tro sư pơm keh kong kông trinh, lơm cơ sơ dư toan kông trinh đei pơm boi pơtho khan đơng rim Sơ, nganh liên kuan.
Bơghê năr 24/12, UBND huyên Vinh Thanh pơlok măng tơjroh Truyên thông tơjul dơnuh sơnăm 2019 adring tơdrong Adring ti pơm Chương trinh muk tiêu kơpal the đak tơjul dơnuh kơjăp
Măng tơjroh ơĭ tơdrong adring pơm đơng 9 đôi truh đơng rim xa, thi trân lơm huyên. 
Rim đôi năm qua 02 phân tơjroh băt buôc thoi le: phân tơjroh chao hoi weng phân thi tơdrong băt. 
Nôi dung pơnhôm tơmưt tơdrong pơtho khan tơdrong đơng Đang weng kơpal liên kuan truh tơdrong nông nghiêp, nông dân, cham pơlei, pơgloh la rim tơdrong adring unh hnam dơnuh, unh hnam jê dơnuh weng unh hnam anao đi dơnuh. 
Pơtho khan rim tơdrong KHKT lơm pơtăm long, kia rong, rim kinh nghiêm lơm choh jang, tech bơdro kjung đi dơnuh weng pơm bơdrong trơ tro đơng nă ma kon tơring.
Qua 02 phân tơjroh, thu yok Khul pơlok jơh ăn giai nhât toan đoan ăn đơn vi xa Vinh Quang; Giai nhi ăn thi trân Vinh Thanh weng xa Vinh Kim; giai pêng đei ăn 3 đơn vi la xa Vinh Sơn, Vinh Hoa weng Vinh Thuân.
Qua măng tơjroh, sư tơgum pôk xuon tơdrong băt đơng kang bô, rim nă ma kon tơring lơm tơdrong pơm rim tơdrong đơng Đang weng kơpal lơm tơdrong tơjul dơnuh ranh weng kơjăp. 
Krao tơdrong adring pơm đơng nă ma cham pơlei weng nguôn lưk pơm muk tiêu tơjul dơnuh, pơgop tơdrong pơm thăng lơi lơm tơjul dơnuh kơjăp sơnăm 2019 weng jơnang 2016 – 2020.
Năr 25/12, Sơ Văn hoa thê thao adring UBND huyên Vinh Thanh pơlok Chương trinh giao lưu văn hoa nă ma kon kông weng tơdrong unh hnam sơnăm 2019 dơnŏ pơlei K8, xa Vinh Sơn. 
Truh dư ơĭ đ/c Trương Đông Hai – Pho giam đôc Sơ văn hoa weng thê thao tinh.
Lư sơnăm anu yuô ơu, pơlei K8, xa Vinh Sơn dech ngo hnhei pơjing truyên thông văn hoa alưng liêm đơng nă ma kon kông lơm tơdrong krao akom tơjung pơm pơlei văn hoa, unh hnam văn hoa.
Tơdrong tơjung pơm unh hnam phi to, alưng liêm dech đei khul krao akom đơng pơlei ngo hnhei pơgloh weng đat đei lư thu yok pơjăng. 
Boh lech lư kơdih ơkơu, unh hnam văn hoa Bơh năr Kriêm đat thu yok đuôĭ lơm pơm choh jang weng pơjing kinh tê xa hôi oei cham pơlei… đei ngo la điên hinh pơgloh lơm nă ma cham pơlei lơm tơring tinh.
Chương trinh giao lưu văn hoa nă ma kon kông weng tơdrong unh hnam sơnăm 2019 măng mă anu sư tơdrong pôk xuôn tơdrong băt ăn nă ma kon pơlei adring pơm weng pơjing văn hoa rim nă ma kon kông; 
Jư vei weng pơjing rim giă tri văn hoa đơng sơ alưng liêm oei cham pơlei; toi noh pơm tơdrong tơplih pơjăng lơm tơdrong băt lơm tơjung pơm unh hnam phi to, alưng liêm; phong dơt bao lưk unh hnam; tuk rim tơdrong lac hâu, pơgop tơdrong pơjăng lơm trong glong tơjung pơm unh hnam văn hoa, pơlei văn hoa.
Anu la minh lơm lư tơdrong pơm ơĭ y nghia tơpă lơm tơdrong jư vei weng pơjing văn hoa kon kông, pơgop tơdrong pơm ơĭ thu yok Nghi quyê 33 (khoa XI) đơng Đang lơm tơjung pơm weng pơjing văn hoa, bơngai Viêt Nam tgum tơdrong kơ wă pơjing kơjăp the đak
Măng mă anu, pơgơl Sơ văn hoa weng thê thao tinh kung jơh năm tơmang weng tăng qua ăn 03 kră pơlei, bơngai đei nă ma gơneh gơ nơm lơm cham pơlei đơng pơlei K8, xa Vinh Sơn.
Lơm jơnang anu yuô ơu, lưk lương kiêm lâm jơh ơĭ lư pran lơm tơdrong năm ngo hnhei, truy quet lâm tăc, mălei, tơdrong ruôt tech, chep chơ, koh kal weng tơgal the lâm nghiêm lơm tơring huyên Vinh Thanh ară lư tơdrong phưk tap.
Tơdrong ngo hnhei jư vei bri oei cham pơlei ară tơjrưm lư hrat tơnap.
Boi Hat kiêm lâm huyên: lơm huyên ahrĕi ơĭ 58.835 ha the lâm nghiêp, lơm noh the ơĭ bri 47.685 ha, the bri pơtăm 3.399 ha, tơdrong athu đơng bri đat 75,8%. 
Chđeh the ơĭ bri oei Vinh Thanh khă grông, mălei oei jê adring lư huyên nai lơm tinh; trong năm hrat tơnap, lơm jơnang noh lưk lương kiêm lâm bia, đô xe năm bi duh kơna tơdrong ngo hnhei jư vei bri tơjrưm lư pơgloh hrat tơnap. 
Lâm tăc jơh lơi jung rim tơdrongkhan noh sư khai thac weng chep chơ long glăi lơm tơring huyên. 
Yua noh, ksô vu pơm glăi Luât jư vei weng pơjing bri lơm tơring lơm sơnăm ară oei mưk đuôĭ. 
Chinh yua noh, tơdrong ngo hnhei jư vei bri lơm tơring hŭn dech đei pơtho khan la tơdrong pơgloh adring Hat kiêm lâm huyên weng rim đơn vi chu bri.
Minh tơdrong pơgloh wă khan la rim kơp khul pơgơl cơ sơ đim pơm duh trach nhiêm ngo hnhei kơpal lơm bri weng the lâm nghiêp. 
Kơ kuan ngo hnhei kơpal đi pơgloh xư ly tơdrong chă yuô, tơkan, ruôt tech, tơgal glăi the lâm nghiêp, pơgloh la dring đôi tương la nă ma kon kông. 
Tơdrong xư ly pơm glăi đơng khul pơgơl rim cham pơlei adring tơdrong pơm glăi Luât lâm nghiêp ară đim pơgloh; lư unh hnam yok khoan jư vei bri bi pơm tơdrong năm ngo hnhei bri kơna bi boh tơtam bri jơh đei phă. 
Yua đơng sơ truhahrĕi, nă ma kon kông oei rim xa apung kông dech ơĭ tơdrong pơm quang canh; kăn hơ wă chđeh the să sư pơm sa, chep truh tơdrong kơdih phă bri pơm mil.
Pơgloh yu loi piêu lơm tơdrong ngo hnhei jư vei bri oei huyên Vinh Thanh ahrĕi la oei rim xa Vinh Sơn, Vinh Kim, Vinh Hao… dech ơĭ rim đôi tương lâm tăc chuyên nghiêp oei minh ksô cham pơlei nai truh rim pơlei sư pơtho khan, pơtep adring nă ma cham pơlei sư khai thac, ruôt tech, chep chơ long glăi. 
Dơ nŏ lâm tăc dech ngo truh sư khai thac la oei rim apung bri oei jê adring rim huyên: An Lao, Hoai Aân, An Khê rôi anguôn lơm bri, jơnang ơĭ tơdrong alưng thoi chă yuô xe ô tô, xe măy chơ sưt tơmăn sư tiêu thu.
Đâu tranh dơt lâm tăc la minh tơdrong lư hrat tơnap. 
Wă tuk đei lâm tăc thoi kơdih lưk lương kiêm lâm bi hla như pơm đei. 
Qua thưk tê tơdrong đâu tranh dơt lâm tăc oei cham pơlei ăn boh, jơnang lưk lương kiêm lâm lech ti dêh sư truy quet lâm tăc thoi tơdrong phă bri, ruôt tech, chep chơ long glăi oei noh tơjul mălei đơngrong no thoi tơdrong anu kung oei như tơmưt ei.
Tơdrong pơgloh ăn lech la wă ơĭ rim tơdrong thu yok sư tơgum tơdrong pơm alưng, đunh ăn nă ma. 
Cu thê, wă pơtho khan, tơgum jên vei, adrêch long pơtăm sư nă ma oei apung jê bri alưng pơjing choh jang, pôk xuôn tơdrong yăl arih. 
Minh kơpah noh, rim tô chưk hôi, đoan thê oei cham pơleio wă kjung loi piêu tơdrong pơtho khan, giao duc pôk xuôn tơdrong băt, trach nhiêm jư vei bri ăn nă ma băt mă ro đei tơdrong glăi đơng tơdrong phă bri. 
Wă jơră dêh loi piêu tơdrong pơjao khoan ngo hnhei jư vei bri sư nă ma jư vei, tơme rong… Ơĭ in noh tơdrong đâu tranh dơt lâm tăc anao ơĭ lư thu yok hơgei.
Bơghê 'năr 02/01/2020, Đang uy quân sư huyên Vinh Thanh pơlŏk Hôi nghi pơtho khan thu 'yŏk tơdrong pơm quôc phong quân sư cham pơlei sơnăm 2019, ăn lĕch Nghi quyêt pơgơl tơdrong pơm sơnăm 2020
Truh dư ơĭ đ/c Mai Hông Sơn, Phŏ tham mưu trương Bô CHQS tinh; đ/c Hô Xuân Anh, TUV, Biê thư Huyên uy, Biê thư Đang uy quân sư huyên
Sơnăm 2019, Đang uy quân sư huyên Vinh Thanh jơh pơm hơgĕi tơdrong pơđam bơl đon lơ̆m pơgơl pơm tơdrong quôc phong, quân sư cham pơlei
Pơgơl keh kong măng diên tơ̆p tơplah phong thu kơ̆p xa; keh kong 100% chi tiêu pơjao quân, tơmăn tơl trŏ luât, tơdrong thu 'yŏk đei; pơgơl pơgei piêu hơgei rim tơdrong gô đĕch tơplah, rôp kơjăp tơdrong, adrĭng rim lưk lương tơmăn tơl an ninh chinh tri – trât tư an toan xa hôi lơ̆m tơring
Tơjung pơm lưk lương dân quân tư vê, dư bi đông viên kơjăp dêh, tơdrong apung phong thu đei cung cô, kjung; trinh đô gô đĕch tơplah, huân luyên đơ̆ng lưk lương tư vê huyên đei pôk xuôn
Lưk lương tư vê huyên dĕch kơjăp, đoan kêt khăc phŭk hrat tơnap, keh kong hơgei rim tơdrong tơjung pơm đơn vi kơjăp dêh
Minh kơpah 'noh, pơm hơgei chê đô, tơdrong xa hôi, tơdrong hâu phương quân đôi, adrĭng pơm rim măng tơjroh, hôi thao đat thu 'yŏk đuôĭ
Dơnŏ Hôi nghi, rim nă ma pơgơl thông nhât lơ̆m chi tiêu lơ̆m Nghi quyêt pơgơl pơm nhiêm vu sơnăm 2020 thoi lĕ: Keh kong 100% tơdrong tuyên quân; 88,89% chi bô ơĭ chi uy; 100% kang bô huân luyên 'boi trơ trŏ phân kơ̆p; 100% kơ̆p uy, tô chưk Đang keh kong hơgei tơdrong pơm, lơ̆m 'noh 20% keh kong pơgloh tơdrong pơm
Pơlŏk pơm tơdrong tơmăn tơl gôđĕch tơplah, jư kơjăp an ninh chinh tri, trât tư an toan xa hôi, jư vei an toan lơ̆m rim măng lê, têt, rim tơdrong pơgloh in Đai hôi Đang rim kơ̆p nhiêm ky 2020 – 2025
Pơđam 'bơl atŭch Hôi nghi, đ/c Hô Xuân Anh, TUV, Bi thư Huyên uy pơtho khan: sơnăm 2020, rim đơn vi wă pơnhôm dêh lơ̆m pơm nhiêm vu, pơgloh la tơmăn tơl an toan lơ̆m pơlŏk Đai hôi Đang rim kơ̆p nhiêm ky 2020 – 2025
Pơm hơgei tơdrong pơđam 'bơl đon lơ̆m tơjung pơm tơdrong quôc phong toan dân pơtĕp adrĭng tơdrong an ninh kon tơring
Pơm hơgei tơdrong pơjing kinh tê xa hôi pơtĕp adrĭng cung cô quôc phong, an ninh weng tơjung pơm apung phong thu
Ngŏ hnhei tơdrong tơjung pơm, huân luyên weng tơmăn tơl chê đô, chinh sach ăn lưk lương dân quân tư vê, dư bi đông viên
Pơgei piêu tơdrong trưk gô đĕch tơplah, tơtam xư ly rim tơdrong ơĭ lĕch
Pơnhôm pơm hơgei tơdrong tuyên quân, tơmăn tơl kông khai, minh bach, bĭ sư̆ ơĭ lĕch tơdrong brư̆
Ngŏ hnhei huân luyên lư̆k lương dư bi đông viên, dân quân tư vê, tơmăn tơl trŏ, duh thanh phân, chương trinh 'boi glong pơnhroh
Ngŏ hnhei pơm hơgei tơdrong dân vân, tơdrong hâu phương quân đôi
Đơ̆ng rŏng jơnang Huyên uy ơĭ glong pơnhroh pơtho khan lơ̆m pơlŏk Đai hôi Đang bô rim kơ̆p năm truh Đai hôi đai biêu toan quôc măng mă XIII đơ̆ng Đang, Đang bô xa Vinh Thuân jơh pơnhoh truh đĭ đăng rim chi bô trưk thuôc; thoi 'noh phân kông rim đ/c thương trưk Đang uy xa ngŏ hnhei rim chi bô dĕch oei jê̆, pơgơl, pơlŏk tơgum tơtam rim hrat tơnap, tơdrong amăk lơ̆m tơdrong gô đĕch đai hôi oei cơ sơ
Pơgloh, sư̆ tơgŭm rim chi bô trưk thuôc pơlŏk đai hôi 'boi trơ trŏ tơdrong glong pơnhroh ăn lĕch, Đang bô xa jơh pơlok đai hôi điêm oei chi bô pơlei 8 sư̆ 'yŏk kinh nghiêm
Truh 'năr 31/12/2019, 100% chi bô trưk thuôc Đang bô xa Vinh Thuân jơh pơlŏk keh kong đai hôi chi bô nhiêm ky 2020 – 2022
Lơ̆m tơdrong nhân sư, rim chi bô chă 'yŏk rim đ/c duh tiêu chuân, ơĭ nưih sơngưm chinh tri, tơdrong đao đưc, năng lưk, đei nă ma gơneh gơnơm 'boi tơdrong đơ̆ng Đang sư̆ 'bơ̆u tơmưt chi uy khoa anao adrĭng tơdrong alưng, trơ trŏ tơdrong lơ̆m nhân sư đei Khul thương vu Đang uy thông nhât
Đai hôi oei rim chi bô trưk thuôc Đang bô xa hơdơi pơlŏk lĕch lơ̆m tơdrong alưng, trơ trŏ jơnang
Lơ̆m 12 chi bô trưk thuôc, ơĭ 6 chi bô jơh pơm nhất thể hoa chưk danh bĭ thư chi bô kiêm trương thôn
Anu tơpă la măng sinh hoat chinh tri pơgloh lơ̆m Đang bô weng kon tơring lơ̆m xa
Thoi măng Têt nguyên đan Canh ty sơnăm 2020, Khul ngŏ hnhei dư an tơgŭm tơjung pơm huyên Vinh Thanh pơlŏk tơdrong tơgŭm hang hoa Têt nguyên đan sơnăm 2020 tơgŭm ăn nă ma kon kông apung kông oei rim xa Vinh Sơn, Vinh Kim, Vinh Hoa huyên Vinh Thanh weng xa Vinh An, huyên Tây Sơn
'Boi 'noh, dơnŏ xa Vinh Sơn pơlŏk tơgŭm tĕch đô lơ̆m 4 dơnŏ in: pơlei K2; K4; K8 weng pơlei Đak Xung
Dơnŏ xa Vinh Kim kung ơĭ pơlŏk tơgum tĕch đô lơ̆m 4 dơnŏ in: pơlei K6; pơlei O5 weng Kon Tru; Pơlei O3 weng Đak Tra; pơlei O2
Jơnang pơnhroh đơ̆ng 'năr 05/01/2020 truh 'năr 18/01/2020
Dơnŏ xa Vinh Hoa tĕch tơgŭm nă ma lơ̆m Cưa hang trung tâm cŭm xa Vinh Hoa, lơ̆m jơnang đơ̆ng 'năr 09/01/2020 truh 'năr 22/01/2020
Dơnŏ xa Vinh An, huyên Tây Sơn tĕch tơgŭm kon tơring dơnŏ Cưa hang trung tâm xa Vinh An, huyên Tây Sơn weng tơgŭm dĕch adrol, lơ̆m weng đơ̆ng rŏng têt
Đei alê̆, Khul ngŏ hnhei dư an tơgŭm tơjung pơm huyên pơjing anao lư kơtum tĕch đô lơ̆m rim dơnŏ tĕch đô tơgŭm nă ma lơ̆m rim xa apung kông; giă tĕch đô tơgŭm Têt dang giă thi trương weng đei niêm yêt cu thê lơ̆m rim dơnŏ tĕch đô
Lơ̆m lư sơnăm anu yuô ơ̆u, UBND huyên jơh thê chê hoa tơdrong đơ̆ng Đang weng kơpal, Chinh phu, Thu tương kơpal teh đak ăn lĕch lư tơdrong ăn rim cham pơlei apung nă ma kon kông weng apung kông, rim tơdrong kinh tê – xa hôi weng tơdrong đăc thu adrĭng apung nă ma kon kông
Pơlŏk pơnhroh pơm rim tơdrong ăn apung nă ma kon kông khan kơdih weng kon tơring apung kông khan adrĭng đat đei lư thu 'yŏk pơjăng, yua 'noh jơh tac đông truh tơdrong yăl arih weng nưih sơngưm đơ̆ng nă ma lơ̆m tơring huyên 'năr kang đuôĭ
Kinh tê – xa hôi pơjing tiênh jơnŭm 14,5%/ sơnăm, kơ kơ̆u kinh tê tơplih 'boi tơdrong pơjăng; cơ sơ ha tâng in điên, trong, trương, tram y tê đei tơgum tơjung pơm tơgum tơdrong kơ wă đơ̆ng kon tơring, ty lê ŭnh hnam dơnuh tơjul tiênh jơnum rim sơnăm 5,63%/ sơnăm
Lư tơdrong đơ̆ng Đang, kơpal tơgŭm lơ̆m lư sơnăm anu yuô ơ̆u ơĭ lư tơdrong tơgum trưk tiêp, ơĭ rim tơdrong tơgŭm đơ̆ng đô choh jang weng rim ha tâng ky thuât jơh pơm tơdrong kơ ban, alưng ăn tơdrong pơjing apung kông trong pơtơm weng ăn rim jơnang piêu
Qua 'noh tơdrong yăl arih weng nưih sơngưm đơ̆ng nă ma kon kông đei 'boh 'năr kang alưng
Lơ̆m jơnang pơnhroh pơm chinh sach, UBND huyên jơh pơnhôm pơgơl tơdrong pơtruh KHKT, phân kơ̆p ngŏ hnhei rim chinh sach weng tơdrong đô thi hoa, pơgloh la tơdrong pơtơ̆p nghê, hŏk sinh, kang bô rim kơ̆p
Jơh pơgŏp tơdrong pôk xuôn tơdrong thu 'yŏk đei nguôn nhân lưk weng tơdrong pơjing choh jang lơ̆m nă ma kon kông
Lơ̆m sơnăm 2019, UBND xa Vinh Hiêp jơh pơgơl rim nganh chuyên môn adrĭng rim hôi đoan thê xa pơtho khan Luât lâm nghiêp
Thoi 'noh pơgơl kang bô lâm nghiêp xa, Công an, Xa đôi, Kang bô kiêm lâm ngŏ hnhei tơring xa kjung năm ngŏ hnhei, truy quĕt lơ̆m tơring xa sư̆ 'boh gơ̆n rim tơdrong pơm glăi Luât lâm nghiêp
Jơh pơlŏk đei 65 măng nă ngŏ hnhei, truy quĕt bri 'boi glong pơnhroh
'Boh, thu jư 1,197m3 'long bĭ ơĭ chu
'Boh, pơm hô sơ 6 vŭ tơgal teh lâm nghiêp glăi adrĭng pơting chđeh teh 8.170m2 dơnŏ thôn Ha Ri, Vinh Tho, Ta Let
Thoi 'noh tơjung pơm glong pơnhroh, tơdrong phong dơt ŭnh sa bri, kiên toan khul pơgơl weng rim tô, đôi xung kich jư vei bri, pơnhroh quan triêt ăn kon tơring lơ̆m xa băt, pơm trơ trŏ lơ̆m tơdrong ngŏ hnhei jư vei bri weng phong dơt ŭnh sa bri
'Năr 01/01, CLB tiêp sưc truh trương huyên Vinh Thanh jơh pơlŏk tơdrong "Đông âm ăn đe hyoh" dơnŏ xa Vinh Sơn weng Vinh Kim
Măng mă anu, CLB tiêp sưc truh trương huyên Vinh Thanh jơh krao akŏm đei tơdrong tơgum đơ̆ng rim doanh nghiêp, rim hnam hao tâm lơ̆m tơring huyên adrĭng ksô̆ jên loi 10 triêu đông weng ruôt 155 tŏ ao âm sư̆ ăn rim đe hyoh hŏk sinh bâk tiêu hŏk lơ̆m tơring 02 xa Vinh Sơn weng Vinh Kim
Minh kơpah 'noh, CLB tiêp sưc truh trương kung jơh pơlŏk gian hang bĭ 'yŏk jên dơnŏ xa Vinh Sơn ăn rim đe hyoh hŏk sinh weng nă ma adrĭng kơhriêng quyên hla al weng quân ao jơh đei ăn truh rim nă ma ơĭ tơdrong hrat tơnap
Qua tơdrong anu sư̆ pơjing nưih sơngưm xung kich, amĕm adrĭng đơ̆ng đe adruh lơ̆m tơdrong adrĭng ti tơgŭm nă ma rim apung hrat tơnap, apung kông, pơgŏp tơdrong tơmăn tơl an sinh xa hôi. Adrĭng tơdrong kơ wă đei "asong amĕm mơnat", pơm tơdrong sơhmanh Têt hưch hanh ăn đe hyoh weng nă ma lơ̆m măng sơnăm anao, chĕp minh măng Têt amĕm mơnat truh adrĭng rim đe hyoh
Đơ̆ng rim tơdrong ngŏ hnhei tơgŭm đơ̆ng kơpal adrĭng tơdrong pran đơ̆ng Đang bô weng kon tơring, trong măt cham pơlei, apung kông huyên Vinh Thanh ahrĕi ơĭ lư tơplih, cơ sơ ha tâng trong năm, điên lưk, thông tin liên lac weng rim kông trinh tơgŭm nă ma cham pơlei đei tơgŭm pơm
Huyên Vinh Thanh atung pơnhôm chă yuô ơĭ thu 'yŏk tiêm năng, nguôn lưk, jên tơgum pơm tơdrong kjung lơ̆m tơdrong tơplih kơ kơ̆u kinh tê pơtĕp adrĭng pơjing ha tâng kinh tê xa hôi 'boi tơdrong pơjing ranh weng kơjăp
Tơdrong chih đơ̆ng rŏng ơ̆u đơ̆ng Xuân Dung pơtho khan truh rim tơdrong tơplih lơ̆m tơdrong yăl arih đơ̆ng nă ma oei huyên apung kông Vinh Thanh
Lư sơnăm anu yuô ơ̆u, adrĭng tơdrong ngŏ hnhei đơ̆ng Đang weng kơpal, huyên Vinh Thanh jơh tơjung pơm weng pơgơl pơm ơĭ thu 'yŏk tơdrong pơjing kinh tê – xa hôi apung kông pơtĕp adrĭng tŭk bơngot dơnuh adrĭng tơdrong pơnhôm krao nguôn lưk ăn pơjing kinh tê – xa hôi, pơgloh la tơgum pơjing tơdrong ha tâng kinh tê xa hôi oei apung kông
Yua tơdrong ngŏ hnhei 'noh, tơdrong yăl arih đơ̆ng nă ma Vinh Thanh, pơgloh la apung nă ma kon kông jơh ơĭ tơdrong tơplih
Lư sơnăm jê̆ ơ̆u, huyên Vinh Thanh jơh pơnhroh đông bô, tơtam rim tơdrong kon kông đơ̆ng kơpal teh đak
Pơgloh la kua tơdrong muk tiêu kơpal teh đak weng rim tơdrong kon kông, cơ sơ ha tâng oei apung kông apung nă ma kon kông đei ngŏ hnhei tơgum weng nă ma jơh ơĭ tơdrong băt kjung kơdih pơm bơdrŏng
Yua 'noh tơdrong kinh tê xa hôi apung nă ma kon kông oei huyên Vinh Thanh jơh ơĭ tơdrong tơplih mă ro loi
Tơdrong yăl arih weng nưih sơngưm đơ̆ng nă ma lơ̆m tơring huyên kung 'năr minh đei alưng loi weng ơĭ tơdrong đei pôk xuôn
Pơm tơdrong kon kông, 5 sơnăm anu yuô ơ̆u, Đang weng kơpal jơh tơgum loi 500 ty đông pơm rim chương trinh, chinh sach, dư an adring apung nă ma kon kông weng apung kông oei huyên Vinh Thanh
Tơdrong pơnhroh pơm rim chương trinh, dư an mă lơ̆m 'noh pơgloh la Chương trinh muk tiêu kơpal teh đak tơjul dơnuh kơjăp weng rim tơdrong tơjul dơnuh lơ̆m jơnang anu yuô ơ̆u oei huyên Vinh Thanh dĕch ơĭ tơdrong adrĭng hơgei lơ̆m rim kơ̆p, rim nganh lơ̆m jơnang pơlŏk pơm
Yua 'noh chương trinh đei pơnhroh pơm khă đông bô, alưng weng kơjăp kơna jơh pơm tơplih tơdrong băt lơ̆m tơjul dơnuh, pơm kjung nưih sơngưm chu đông, kjung đơ̆ng bơngai dơnuh, tiêp 'yŏk weng chă yuô ơĭ thu 'yŏk chinh sach weng nguôn tơgum đơ̆ng kơpal, đơ̆ng nă ma cham pơlei sư̆ đĭ dơnuh, kjung pơm bơdrong
Đeh lĕch weng grông kjung oei pơlei Ta Let, xa Vinh Hiêp, yă Đinh Thi ai A băt đei đĭ rim hrat tơnap đơ̆ng rim sơnăm khĕi tơplah adrĭng lư tơdrong tơplih lơ̆m tơdrong yăl arih đơ̆ng nă ma kon kông oei ơ̆u
Adrĭng tơdrong ngŏ hnhei đơ̆ng Đang weng kơpal, tơdrong yăl arih đơ̆ng nă ma kon kông pơlei Ta Let khan kơdih weng rim cham pơlei nai đơ̆ng huyên Vinh Thanh khan adrĭng jơh ơĭ tơdrong tơplih mă ro loi
Lơ̆m jơnang anu yuô ơ̆u, huyên ưu tiên ăn rim dư an tơgum trưk tiêp ăn choh jang, tơgum an sinh xa hôi in: thuy lơi, trong năm, đak sach, văn hoa xa hôi
Thoi 'noh, kjung tơgum pơjing choh jang, đa dang hoa kinh tê adrĭng tơgum kêt kơ̆u ha tâng rim xa dơnuh, thôn pơgloh hrat tơnap; tơjul rim tơdrong tơgum ăn soh bĭ ơĭ pơtĕp điêu kiên, kjung rim tơdrong tơgŭm ơĭ điêu kiên weng tiên jŭng ưu đai sư̆ pơjing choh jang, pơtơ̆p nghê, tơgum tơdrong pơm, xuât khâu lao đông
Pơtho khan bơngai dơnuh, ŭnh hnam dơnuh, apung dơnuh chu đông, pơjăng kjung; jơră dêh tơdrong pơm tơdrong phân kơ̆p, ăn quyên ăn cham pơlei, cơ sơ, pơjing vai tro đơ̆ng nă ma cham pơlei lơ̆m tơjul dơnuh
Biê thôi gô đĕch tơmưt tơdrong tơgum đơ̆ng kơpal, nă ma Vinh Thanh ahrĕi jơh pơjing nưih sơngưm kơdih pran kjung, chă yuô ơĭ thu 'yŏk rim nguôn tơgum đơ̆ng kơpal
Mô hinh kinh tê trang trai, tơmăn groi, kĭa rong thu 'yŏk đuôĭ 'boh lĕch 'năr kang lư oei rim xa apung kông
Adrĭng tơdrong ngŏ hnhei đơ̆ng Đang weng kơpal kung in tơdrong pran đơ̆ng nă ma, truh ahrĕi lơ̆m huyên jơh tơgum pơm 153 kông trinh ha tâng; tơgum adrêch 'long pơtăm, xem rong, đô choh jang ăn rim ŭnh hnam dơnuh, ngŏ hnhei tơdrong pơtơ̆p nghê ăn đe adruh, kjung pơtho khan khuyên nông- khuyên lâm; tơgum phap ly ăn rim xa weng thôn, pơlei pơgloh hrat tơnap
Pơgloh, pơm Quyêt đinh 134, chương trinh 30a đơ̆ng kơpal teh đak, truh ahrĕi jơh ơĭ jê̆ 700 ŭnh hnam dơnuh, ŭnh hnam ơĭ kông adrĭng teh đak hrat tơnap đei tơgum pơm hnam oei, lơ̆m 'noh ơĭ 298 ŭnh hnam nă ma kon kông
Bi thôi gô đĕch tơmưt tơdrong tơgum đơ̆ng kơpal, nă ma Vinh Thanh jơh pơjing nưih sơngưm kơdih pran kjung, chă yuô ơĭ thu 'yŏk rim nguôn jên tơgum anu
Tơdrong đoan kêt amĕm mơnat, tơgŭm adrĭng lơ̆m nă ma kon kông đei pơjing lơ̆m tơdrong tŭk bơngot dơnuh
Tơdrong giao duc đao tao, y tê, văn hoa ơĭ tơdrong tơplih pơjăng
Trong glong "Đĭ đăng nă ma đoan kêt tơjung pơm tơdrong yăl arih văn hoa oei cham pơlei" đei ngŏ hnhei pơm đat thu 'yŏk đuôĭ; rim tơdrong văn hoa đei tơjung pơm, tơdrong văn hoa, joh xoang, thê duc thê thao 'boh đei alưng
Măt trân tô quôc weng rim đoan thê kon tơring dĕch đei cung cô, an ninh trât tư đei jư kơjăp
Đôi ngu kang bô la bơngai kon kông oei rim xa apung kông rim tơdrong đei pôk xuôn lơ̆m trinh đô, năng lưk, đei ngŏ hnhei loi lơ̆m chê đô, chinh sach; nă ma kon kông dĕch lui tơmưt tơdrong pơgơl đơ̆ng Đang weng kơpal; pơjăng adrĭng pơm rim măng krao akŏm, rim trong glong tơjroh amĕm teh đak lơ̆m rim tơdrong; pơgloh la măng krao akŏm adrĭng ti tơjung pơm cham pơlei anao
Tơdrong đơ̆ng rim kră pơlei, trương pơlei, bơngai đei nă ma gơneh gơnơm lơ̆m apung nă ma kon kôn đei ngŏ hnhei weng pơjing, pơgŏp tơdrong tơjung pơm khôi đai đoan kêt đĭ đăng nă ma kon kông
Minh lơ̆m rim tơdrong pơgloh mă lư sơnăm anu yuô ơ̆u đei huyên Vinh Thanh ngŏ hnhei tơgum 'boi tơdrong jơrŭ la tơdrong giao duc đao tao kon mon nă ma kon kông sư̆ tơjung pơm nguôn lưk ăn tương lai
Ahrĕi 100% ksô̆ xa hơdơi ơĭ trương tiêu hŏk
Ơêi 01 trương PTDTNT kơ̆p huyên weng 02 trương PTDT ban trŭ
Biê thôi ngŏ hnhei giao duc lơ̆m trinh đô văn hoa, rim trương ară ngŏ hnhei jư vei weng pơjing rim tơdrong văn hoa đơ̆ng sơ̆ qua rim măng sinh hoat ngoai khoa, sinh hoat chuyên đê, phŭk dưng weng jư vei rim tơdrong alưng liêm lơ̆m văn hoa đơ̆ng sơ̆ đơ̆ng nă ma kon kông
Adrĭng tơdrong giao duc đao tao, tơdrong jư vei weng tơme rong jăng pran ăn nă ma kon kông lơ̆m 5 sơnăm anu yuô ơ̆u dĕch đei rim kơ̆p khul pơgơl weng nganh chưk năng huyên Vinh Thanh pơgloh ngŏ hnhei
Thoi qua tơdrong tơgum đơ̆ng rim chươg trinh dư an, nă ma kon kông oei Vinh Thanh ahrĕi jơh rim tơdrong oei jê̆ rim jĭt vu y tê anao, tơdrong thu 'yŏk đei kham chưa jĭ ling lang đei pôk xuôn
Ahrĕi 100% xa apung kông jơh ơĭ tram y tê
Lơ̆m 'noh 100% tram y tê xa ơĭ bac si
Rim tram y tê anu hơdơi đei tơgum duh bơgang sư̆ tơgum kham chưa jĭ ăn nă ma
Pơjing rim thu 'yŏk đat đei, lơ̆m jơnang truh, huyên Vinh Thanh ling lang krao akŏm rim nguôn lưk tơgum pơjing cơ sơ ha tâng, jơră ranh tơplih kơ kơ̆u kinh tê 'boi tơdrong hang hoa pơtĕp adrĭng kjung tơdrong khuyên nông, khuyên lâm, pơtruh weng tơjung pơm KHKT, pơlŏk să tơdrong choh jang minh ksô̆ 'long pơtăm pơgloh ơĭ tơdrong tơgal, tơgum kjung thu 'yŏk weng tơplih anao tơdrong choh jang, sinh hoat đơ̆ng nă ma kon kông lơ̆m tơring huyên
Bơghê năr 08/01, dơnŏ hnam văn hoa sinh hoat nă ma cham pơlei xa Vinh Hoa, đ/c Đinh Yang King, Đau biêu HĐND tinh jơh ơĭ măng tơjrưm măt nă ma đơng rong măng hop măng mă 11, HĐND khoa XII
Truh adring măng tơjrưm măt ơĭ đ/c Lê Văn Đâu – Chu tich UBND huyên adring pơgơl rim ban, nganh, đơng huyên weng nă ma xa Vinh Hoa
Đơng rong pơtho khan thu yok măng hop măng mă I HĐND tinh khoa XII, Bok Đinh Yang King jơh tra lơi kiên nghi liên quan truh nă ma xa Vinh Hoa in: Pơtho khan UBND tinh ngo hnhei tơgum sưa chưa, pôk xuôn tuyên trong xa Vinh Hoa năm xa Binh Thanh, huyên Tây Sơn
Yua ahrĕi, đoan trong anu jưh hư pơgloh pơm glăi ăn nă ma năm lưk trong
Sư tơgum tơdrong đơng nă ma pơkă, UBND tinh jơh pơgơl ăn UBND huyên Vinh Thanh weng huyên Tây Sơn chu đông năm ngo hnhei weng cân đôi nguôn jên đơng cham pơlei sư pơlok pơm dư an tơgum boiquy đinh: tơdrong, nguôn jên tơgum pơm grông,tơring huyên bi ơĭ tơdrong cân đôi thoi ơĭ van ban pơtho khan ăn UBND tinh ngo hnhei tơgum
Nă ma xa Vinh Hoa pơkă UBND tinh ơĭ tơdrong ưu đai pôk mưk jên vei, dui dunh jơnang đao han weng mĭn, giam lai suât ăn vei adring rim unh hnam nă ma kon kông dơnuh
Boi Quyêt đinh ksô 12 năr 22/02/2019 đơng Chu tich hôi đông quan tri NHCSXH, đơng năr 01/03/2019, mưk ăn vei pơgloh adring chương trinh unh hnam dơnuh la 100 triêu đông/minh unh hnam, jơnang ăn vei pơgloh la 12 khei, lai suât ăn vei la 6,6%/minh sơnăm
Lai suât ăn vei yua Thu tương kơpal the đak quy đinh rim jơnang
Yua noh, boi pơtho khan đơng nă ma pôk mưk ăn vei, dui đunh jơnang ăn vei weng mĭn, giam lai suât adring unh hnam nă ma kon kông dơnuh la đim ơĭ tơdrong tơgum
Dơ nŏ măng tơjrưm măt, nă ma xa Vinh Hoa jơh ăn lech minh ksô tơdrong in: Kơpal sruôih ngo hnhei pơm kông năm qua Krông Bung đơng Vinh Hoa năm Vinh Quang sư nă ma alưng năm giao lưu, tech bơdro
Atuch măng tơjrưm măt, bok Đinh Yang King, Đai biêu HĐND tinh jơh tiêp yok rim tơdrong kiên nghi, đê xuât đơng nă ma sư trinh ăn rim ban, nganh liên quan ngo hnhei tơgum weng trinh HĐND tinh lơm măng hop truh
Bơghê năr 09/01, Công an huyên Vinh Thanh jơh pơlok tông kêt tơdrong Công an sơnăm 2019, pơnhroh tơdrong pơm sơnăm 2020
Truh dư weng pơgơl Hôi nghi ơĭ đ/c Đai ta Huynh Văn An – Pho giam đôc Công an tinh; oei huyên ơĭ đ/c Hô Xuân Anh, TUV, Bi thư Huyên uy; đ/c Lê Văn Đâu – Chu tich UBND huyên
Sơnăm 2019, Công an huyên Vinh Thanh jơh chu đông rôp kơjăp tơdrong, pơđam bơl đon ăn kơp uy, khul pơgơl, krao jăng ran tông hơp đơng đĭ đăng hê thông chinh tri weng nă ma kon tơring pơm hơgei tơdrong tơmăn tơl an ninh trât tư, tơdrong an ninh chinh tri, trât tư an toan xa hôi ling lang đei jư kơjăp, pơgơp tơdrong pơgloh ăn tơdrong pơjing kinh tê – xa hôi đơng cham pơlei
Lơm thu yok pơm tơdrong chuyên môn lơm sơnăm 2019, Công an huyên jơh pơgơl pơnhroh đông bô rim tơdrong nghiêp vu, điêu tra, pơm ro 13/14 vu pơm glăi hinh sư adring 25 đôi tương, đat ty lê 92,85%
Tơdrong tơgum, xư ly tô giac, tin bao lơm bơngai pơm glăi jơh tiêp yok 17 tin, tơgum 16/17 tin, dat ty lê 94,11%
Tơdrong phong dơt bơngai pơm glăi lơm kinh tê, ma tuy, môi trương đei kjung pơnhroh, pơm đat thu yok
Đôi CSGT dech pơlok pơtho khan kon tơring pơm hơgei Luât an toan trong năm, trât tư văn minh đô thi; kjung ngo hnhei, xư ly 1.131 trương hơp pơm glăi adring ksô jên xư phat loi 336 triêu đông
Tơdrong cai cach hanh chinh ling lang đei pơnhroh pơm ơĭ thu yok
Minh kơpah noh, trong glong đĭ đăng nă ma jư vei an ninh the đak lơm tơring huyên ling lang đei jơră dêh, pơnhôm lư kang bô, kon tơring rim cham pơlei adring pơm, pơm kjung jăng pran, tơdrong grông đơng kon tơring lơm tơdrongphong dơt, trân ap bơngai pơm glăi
Ling lang pơm ơĭ thu yok măng pơgloh tân công, trân ap, truy na bơngai pơm glăi, tơgum tơtam rim tơdrong glăi ơĭ lech lơm an ninh trât tư lơm cơ sơ; boh weng đâu tranh gơn ơĭ thu yok adring rim loai tôi pham, pơm glăi vê sinh an toan đô sa, tông kua tơmam, tơmăn tơl trât tư an toan trong năm, phong dơt unh sa, đoh, tơmăn tơl an ninh rim dơnŏ sơhmanh, rim lê hôi sư kon tơring sơhmanh têt Canh Ty sơnăm 2020 alưng liêm
Măng mă anu, Công an tinh jơh ăn hla bơne ăn rim tơp thê weng kơdih ơkơu keh kong pơgloh tơdrong pơm sơnăm 2019
Yua pơm pơtep ơĭ thu yok rim chương trinh, dư an tơgum đơng kơpal, adring tơdrong pơtho khan, krao akom nă ma kơdih kjung lơm tơdrong yăl arih
Sơnăm 2019, tơdrong tuk bơngot dơnuh lơm tơring huyên ling lang ơĭ lư tơplih pơjăng, tơdrog yăl arih weng nưih sơngưm đơng nă ma năr kang đei pôk xuôn
Truh atuch sơnăm 2019, lơm huyên ơĭ 3.750 unh hnam dơnuh, yok ty lê 37,99%, tợul 6,34% pơting adring sơnăm adrol
Ơĭ đei thu yok noh, lơm sơnăm anu yuô ơu, huyên Vinh Thanh jơh ơĭ lư tơdrong, kơ kach pơm trơ tro pơm tơplih kơ kơu long pơtăm, xem rong, ăn long, kon adrêch ơĭ giă tri kinh tê đuôĭ tơmưt pơm, tơgum nă ma pok xuôn thu yok
Thoi noh, huyên cung pơlok rim lơp pơ tơp nghê, pơlok pơtho khan pôk xuôn tơdrong băt pơtăm long, kia rong, pơtho khan nă ma tơjung pơm rim tơdrong KHKT tơmưt choh jang, rim tơdrong tuk bơngot dơnuh ơĭ thu yok
Minh kơpah tơdrong tơgum nă ma đi dơnuh đơng pơjing tơdrong cham pơlei, kơp uy Đang, khul pơgơl, rim hôi đoan thê ară ngo hnhei truh tơdrong khai thac ơĭ thu yok rim chương trinh, dư an tơgum đơng kơpal
Minh ksô tơdrong adring unh hnam dơnuh in: nguôn jên vei ưu đai; tơdrong pơ tơp nghe, tơgum tơdrong pơm, xuât khâu lao đông đei ngo hnhei
Rim tơdrong lơm tợul dơnuh đei pơm đông bô, ơĭ thu yok, tơgum bơngai dơnuh năr kang alưng tơdrong yăl arih
Lơm sơnăm 2019, rim kơp Hôi nông dân jơh adring rim nganh liên quan jơră dêh tơdrong pơtho khan, krao akom nă ma pơm hơgei rim tơdrong lơm tơplih kơ kơu kinh tê oei cham pơlei, tơplih kơ kơu long pơtăm, xem rong boi tơdrong adring đơng huyên
Pơjing anao weng pơjing kinh tê nông – lâm nghiêp, thuy san boi tơdrong choh jang hang hoa boi 3 tiểâu apung kinh tê trơ tro adring rim xa, thi trân
Đơng kơl sơnăm, Khul thương vu Hôi nông dân huyên jơh pơgơl Hôi cơ sơ pơlok ăn nă ma đăng ky unh hnam nă ma choh jang, tech bơdro hơgei rim kơp, ơĭ 549 unh hnam nă ma đăng ky adring pơm, đat 109% glong pơnhroh
Qua binh xet atuch sơnăm, ơĭ 288 unh hnam nă ma đat danh hiêu nă ma choh jang tech bơdro hơgei rim kơp, đat 115% glong pơnhroh. Lơm noh kơp Trung ương 03 unh hnam; kơp tinh 16 unh hnam; kơp huyên 106 unh hnam weng kơp cơ sơ 163 unh hnam
Trong glong nă ma choh jang tech bơdro hơgei đei pơjing să oei rim kơp hôi
Boh ơĭ lư nưih pơgloh lơm rim tơdrong in: pơtăm long, kia rong, tech bơdro jit vu tông hơp, pơjing kinh tê gia trai năr kang pơjing in: pơtăm puôil ngô oei xa Vinh Thuân, Vinh Hao, Vinh Hoa, pơtăm amne oei xa Vinh Quang, Vinh Hoa weng rong ka oei xa Vinh Hao
Lư unh hnam bi thôi tơjroh choh jang tech bơdro hơgei mă ară pơm hơgei nưih sơngưm tương thân tương ai lơm nă ma in unh hnam bok Đinh Khuân, unh hnam yă Vo Thi Thu, unh hnam bok Đinh Xuân Lơi
Qua noh pơgop tơdrong tơgum tơdrong pơm boi thơi vu ăn loi 65 nă ma cham pơlei adring thu yok 200 ơbơu/minh năr; pơtho khan kơ kach pơtăm, tơme rong rim loai long pơtămn loi 100 unh hnam; tơgum đơng jên weng đô nông nghiêp loi 230 triêu đông ăn 47 unh hnam nă ma. Pơgop Quy tơgum nă ma cham pơlei 02 triêu đông
Sư jơră ranh tơdrong muk tiêu kơpal the đak lơm tơjung pơm cham pơlei anao, jơnang anu yuô ơu, Đang uy, UBND xa Vinh Sơn jơh pơtho khan, krao akom nă ma pơjing trong glong "Adring ti tơjung pơm cham pơlei anao", krao rim tô chưk, kơdih ơkơu pơguo tơgum trong glong tơjung pơm cham pơlei anao
Qua ngo hnhei weng pơtho khan tơdrong đơng Chương trinh muk tiêu kơpal the đak tơjung pơm cham pơlei anao
Truh ahrĕi, xa Vinh Sơn jơh đat 5/19 tiêu chi in: TC1 – Quy hoach; TC4 – Điên; TC8 – Bưu điên; TC13 – Ty lê nă ma ơĭ tơdrong pơm dach weng TC19 – an ninh trât tư xa hôi
Xa Vinh Sơn ăn lech tơdrong prann keh kong tơdrong trong năm lơm thôn, pơlei; tơdrong thuy lơi lơm tơmăn đơng rim apung choh jang pơnhôm; tơjung pơm, cung cô weng pơjing tơdrong thiêt chê văn hoa, pôk xuôn tơdrong thu yok đei trong glong unh hnam văn hoa, pơlei văn hoa, jư vei weng pơjing tơdrong văn hoa kon kông, pơgơp tơdrong pơm tơdrong pơjing kinh tê xa hôi lơm tơring xa
Sư tơgum pôk xuôn tơdrong yăl arih ăn nă ma lơm pơlei, Lư sơnăm anu yuô ơu, Chi bô Lang 2, xa Vinh Thuân jơh pơnhôm pơgơl pơm đat chi tiêu nghi quyêt rim sơnăm ăn lech weng đat đei lư thu yok pơjăng
Lơm noh, pơnhôm krao akom nă ma lơm pơlei pơjăng adring pơm pơjing kinh tê lơm tơdrong choh jang nông nghiêp
Nă ma kon tơring jơh ăn tơmưt chohjang khoang 6,5 ha ba đak; 16 ha long đao; 4 ha long kumi; 150 ha long pơtăm rim loai
Đơng ơu, chep ăn nguôn thu yok đuôĭ ăn nă ma, ty lê unh hnam dơnuh tơjul rim sơnăm
Thu yok tinh jơnum kơl bơngai sơnăm 2019 đat 12 triêu đông/minh anu/minh sơnăm
Minh kơpah, Chi bô kung jơh pơgơl rim hôi, đoan thê lơm pơlei krao akom nă ma adring pơm tơdrong tơjung pơm cham pơlei anao oei cham pơlei weng rim trong glong nai
Tơdrong an ninh trât tư lơm pơlei dech đei jư kơjăp, 100% unh hnam nă ma đat unh hnam văn hoa
Tơdrong yăl arih đơng nă ma bi thôi đei alưng loi
Anao ơu, Phong LĐ-TH&XH huyên adring MTTQ Viêt Nam huyên pơlok nghiêm thu weng pơjao 02 to hnam oei ăn unh hnam nhong Đinh Văn Riu, oei pơlei O3 weng nhong Đinh Hiên oei pơlei K6, xa Vinh Kim
Anu la 2 unh hnam ơĭ hnam oei păk yua ami but pơm lech tơmưt khei 5/2019
Đei alê, hnam đei pơm boi kơ kach hnam san đơng sơ đơng nă ma kon kông, pơnil đei pơm đơng long, hnam atak ngoi adring chđeh the khoang 24 m2, minh to hnam đei tơgum adring ksô jên 40 triêu đơng đơng nguôn jên Cưu trơ đơng huyên
Tơdrong tơgum pơm hnam ăn nă ma yua thiên tai, unh sa pơm lech jơh ăn boh đei tơdrong ngo hnhei, tơgum tơtam đơng khul pơgơl cham pơlei, sư pơm tơdrong ăn rim unh hnam ơĭ dơnŏ oei tơmăn tơl, alưng tơdrong yălarih
Bơghê năr 08/01, Công ty TNHH MTV Biossed Viêt Nam jơh truh tơmang weng ăn bô thiêt bi sơhmanh thoi le: ghê xich đu, kông bâp bênh… tri gia 12 triêu đông ăn Trương mâu giao xa Vinh Sơn
Trương mâu giao xa Vinh Sơn la minh lơm rim điêm trương ară lư hrat tơnap đơng huyên Vinh Thanh, bi ơĭ duh lơm trang bi, đô hok tơp, trong năm ară hrat tơnap
Xuât phat đơng tơdrong asong, amem mơnat, hla ară klôm hla hyah, rim đô qua amem đơng Công ty TNHH MTV Biossed Viêt Nam jơh pơgop tơdrong pơtho khan bơngai pơ tơp pơtho weng hok sinh truh trương sư pơ tơp hơgei – hok hơgei
Ơĭ măng năm piêu xa apung kông Vinh Sơn, huyên Vinh Thanh, nhơn jơh boh đei tơdrong hưch hanh đơng lư nă ma lơm to trong năm anao să alưng
Tuyên trong ĐT 637 đoan qua xa Vinh Sơn anao đei, sưa chưa, pôk xuôn, pơlok să weng tơtam keh kong weng ăn tơmưt chă yuô adrol Têt nguyên đan pơm ăn nă ma oei ơu ơĭ piêu tơdrong hưch hanh anao jơnang têt truh
Phong sư thu thanh đơng Xuân Dung pơtho khan truh tơdrong hưch hanh đơng nă ma lơm to trong anao
Rim năr anu, Cty TNHH Thanh Tuân atung keh kong rim tơdrong atuch kông trinh sưa chưa, pôk xuôn, pơlok să tuyên trong ĐT 637 đoan km 58 truh km 62 adring pơting ksô jên tơgum loi 9 ty đông
Măt trong đei pơlok să đơng 3,5m kjung 5,5m weng đei tơplih đơng lơp bê tông anao pơm ăn trong boh alưng weng să loi
Sư tơmăn tơl tiên đô kông trinh, Cty jơh krao piêu bơngai, thiêt bi sư kông trinh keh kong trơ tro jơnang
Bok Bui Minh Văn – Pho giam đốc Cty TNHH Thanh Tuân, huyên Vinh Thanh
Tuyên trong ĐT 637 Vinh Thanh năm Vinh Sơn đei tơgum pơm đơng sơnăm 2002
Đơng rong lư sơnăm chă yuô jơh hư đi, lư đoan trong pơm hrat tơnap ăn tơdrong năm, chep chơ đô đơng nă ma
Nhong Nguyên Tuyên Nên, tiêu thương oei thi trân Vinh Thanh la bơngai tech bơdro ken
Rim năr nhong hơdơi chơ đô đơng thi trân xuôn Vinh Sớnư tech ăn nă ma
Đơng ahrĕi, rim hrat tơnap lơm trong năm xuôn apung kông jơh tơjul lư jơnang trong năm đei pôk xuôn sưa chưa
Hưch pơgloh la rim nă ma oei xa Vinh Sơn, pơgloh la jơnang trong năm anao đei keh kong wengăn tơmưt chă yuô lơm măng Têt anu
Trong năm alưng pơlok tơdrong ăn nă ma apung kông anu giao thương hang hoa, pơjing choh jang weng pôk xuôn tơdrong yăl arih
Bok Đinh Văn Lơm – Nă ma pơlei K2, xa Vinh Sơn, huyên Vinh Thanh tơja tơdrong hưch hanh đơng okơu in đơng rong ơu
Ơĭ tơdrong khan, rim kông trinh ha tâng tơgum pơjing kinh tê xa hôi oei huyên Vinh Thanh lơm jơnang anu yuô ơu jơh pơm tơplih trong măt cham pơlei, apung kông, pơgop tơdrong giao thương, trong năm alưng weng tơdrong yăl arih đơng nă ma đei tơmăn tơl loi
Đơng noh, nă ma piêu lui tơmưt rim tơdrong Đơng Đang weng Kơpal, alưng pơjing kinh tê xa hôi oei cham pơlei
Thoi ky niêm 90 sơnăm năr pơjing anao Đang công san Viêt Nam (3/2/1930 – 3/2/2020)
Ksơ năr 16/01, Huyên uy Vinh Thanh jơh pơlok măng ăn Huy hiêu Đang ăn 20 đang viên oei lơm kơbră Đang bô huyên
Rim Đang viên đei ăn Huy hiêu Đang măng mă anu, thoi le ơĭ 02 đang viên đei ăn huy hiêu 60 sơnăm tuôi Đang; 01 đang viên đei ăn huy hiêu 55 sơnăm tuôi đang; ơĭ 06 đang viên đei ăn huy hiêu 50 sơnăm tuôi đang weng ơĭ 11 đang viên đei ăn huy hiêu đơng 30 sơnăm, 40 sơnăm weng 45 sơnăm tuôi đang
Dơ nŏ măng lê, thay măt pơgơl Huyên uy Vinh Thanh, đ/c Đinh Drin, Pho bi thư thương trưc Huyên uy jơh chuc mưng rim đang viên đei yok Huy hiêu Đang măng mă anu
Anu la tơdrong ngo hnhei, ghi yok đơng Đang adring tơdrong pran weng pơgop đơng rim đang viên adring tơdrong kach mang đơng Đang, đơng nă ma kon kông
Thoi noh, Đ/c kung kơ wă rim đang viên yăl arih ăn đe hyoh pơm boi, ling lang pơgop ăn Đang, ăn apung đơng rim tơdrong pơm trơ tro weng alưng
Thoi măng Têt nguyên đan Canh Ty sơnăm 2020, Ksơ năr 16/01, đ/c Hô Xuân Anh – TUV, Bi thư Huyên uy Vinh Thanh jơh năm tơmang wengăn kua ăn 09 unh hnam ơĭ kông adring the đak lơm tơring xa Vinh Thuân weng thi trân Vinh Thanh. Minh suât qua la 500 ơbơu
Rim dơnŏ truh tơmang, đ/c Hô Xuân Anh – Bi thư Huyên uy Vinh Thanh jơh pinh tơmang, pơtho khan rim unh hnam ơĭ kông adring the đak pơm hơgei rim tơdrong đơng Đang weng kơpal, pơjăng adring pơm rim trong glong đơng cham pơlei weng chuc rim unh hnam sơhmanh Têt nguyên đan Canh Ty hưch hanh, alưng liêm
Thoi noh, pơkă khul pơgơl cham pơlei ling lang ngo hnhei, tơme rong tơdrong yăl arih weng nưih sơngưm ăn rim unh hnam ơĭ kông adring the đak lơm cham pơlei
Ksơ năr 15/01, UBND huyên Vinh Thanh pơlok Hôi nghi pơnhroh rim Nghi kuyêt đơng HĐND huyên lơm glong pơnhroh pơjing kinh tê xa hôi wengdư toan ngân sach kơpal sơnăm 2020
Đ/c Lê Văn Đâu, Pho bi thư Huyên uy, Chu tich UBND hŭn pơgơl Hôi nghi
Dơ nŏ Hôi nghi, rim nă ma pơgơl jơh kơpăng pơtho khan rim tơdrong pơnhroh pơm Nghi quyêt HĐND huyên lơm pơjing kinh tê xa hôi weng tơdrong thu – chi ngân sach kơpal sơnăm 2020 đơng UBND huyên
Boi noh, tơdrong đơng Nghi quyêt HĐND huyên sơnăm 2020, pơting đô pơm lech cham pơlei kjung 14,6%, lơm noh nông – lâm nghiêp, thuy san kjung 6,4%; kông nghiêp – tiêu thu kông nghiêp kjung 23,4%; tương mai jit vu weng du lich kjung 19,1%; Thu yok tinh jơnum kơl bơngai 30,737 triêu đông/sơnăm; pơting jên tơgum pơjing 161 ty 154 triêu đông; pơting thu ngân sach 263 ty 597 triêu đông; lơm noh thu jên cham pơlei 88 ty 720 triêu đông; pran tơjul ty lê unh hnam dơnuh jul ară 30; ty lê đe hyoh đim đei 5 sơnăm suy dinh dương tơjul 10%
Sư pơm ơĭ thu yok Nghi quyêt HĐND huyên, UBND huyên pơkă rim phong, ban, đơn vi, UBND rim xa, thi trân pơnhôm pơgơl, pơlok pơnhroh đông bô ơĭ thu yok minh ksô tơdrong in
Ling lang pơnhroh ơĭ thu yok Đê an tai kơ kơu nganh nông nghiêp pơtep adring tơjung pơm cham pơlei anao, tơplih long pơtăm, mua vu trơ tro tơdrong
Pơjing tiêu thu kông nghiêp weng nganh nghê cham pơlei boi tơdrong chă yuô tơdrong dêh đơng cham pơlei; pôk xuôn thu yok tơdrong ngo hnhei tơgum tơjung pơm kơ ban; kjung tơdrong ngo hnhei, jư vei bri, phong dơt unh sa bri, pơgơl ơĭ thu yok rim tơdrong pơm tai chinh, ngân sach kơpal; ngo hnhei tơdrong ngo hnhei tai nguyên weng jư vei môi trương; chu đông tơdrong phong dơt thiên tai weng chă cưu nan; pôk xuôn tơdrong thu yok đei giao duc đao tao, ưu tiên pơjing giao duc apung nă ma kon kông; ngo hnhei tơdrong y tê, dân sô weng tơme rong jăng pran ăn kon tơring; jơră dêh pơtho khan, pơlok rim tơdrong tơmăn tơl tơdrong yăl arih nưih sơngưm ăn kon tơring; kjung quôc phong an ninh, tơmăn tơl trât tư an toan xa hôi, pôk xuôn thu yok lơm thanh tra weng thi hanh phap luât; thoi noh jơră dêh cai cach hanh chinh, pơlok pơm hơgei trong glong amem the đak
Dơ nŏ Hôi nghi, rim nă ma pơgơl jơh pơnhôm pơđam bơl lơm tơdrong pơm, thông nhât dêh rim tơdrong ăn lech adring nưih sơngưm, trach nhiêm dêh, pran pơm thăng lơi Nghi quyêt HĐND huyên lơm tơdrong pơjing kinh tê xa hôi weng dư toan ngân sach kơpal sơnăm 2020
Năr 14/01, Phong giao jit NHCSXH huyên pơlok Tông kêt tơdrong ăn vei unh hnam dơnuh weng rim nă ma ơĭ kông adring the đak nai sơnăm 2019 weng pơnhroh tơdrong pơm sơnăm 2020
Dư weng pơgơl Hôi nghi ơĭ đ/c Nguyên Ngok Thơ – Pho giam đôc chi nhanh NHCSXH tinh, oei huyên ơĭ đ/c Huynh Đưc Bao – Pho chu tich UBND huyên
Truh năr 31/12/2019, pơting nguôn jên NHCSXH đat 265 ty đông, kjung 19,4 ty đông; doanh sô ăn vei 108,7 ty đông; doanh sô thu sơre đei 98,1 ty đông
Truh ahrĕi, jơh ơĭ 4.489 măng unh hnam dơ nuh, unh hnam jê dơnuh weng rim nă ma ơĭ kông adring the đak đei vei jên đơng NHCSXH huyên
Jên tin jung chinh sach jơh pơgop tơdrong pơgloh lơm pơm rim tơdrong in: Chương trinh muk tiêu kơpal the đak tơjung pơm cham pơlei anao, hok sinh, sinh viên weng tơjul dơnuh kơjăp
Lơm sơnăm, tơdrong uy thacc tơk pơk NHCSXH huyên weng 04 tô chưk hôi, đoan thê đơng kơp huyên trụ cơ sơ jơh ơĭ lư tơplih pơjăng
Tơdrong uy thac đơng rim kơp hôi, kơtum amăn jên weng vei jên jơh pơm alưng thu yok, la kông pơtep sư rim unh hnam dơnuh weng rim nă ma ơĭ kông adring the đak nai tiêp yok nguôn jên sư pơjing kinh tê, pơm ơĭ tơdrong pơm, alưng tơdrong yăl arih
Sơnăm 2020, NHCSXH huyên pran kjung lơkah sơre đat 100%; bi sư sơre đi jơnang pơjing; krao jên gưi amăn qua sô amăn weng vei jên đat 100%; xư lý tơtam 100% sơre truh jơnang
Măng mă anu, UBND tinh, UBND huyên kung jơh ăn hla bơne ăn rim tơp thê weng kơdih ơkơu jơh ơĭ tơdrong pơgloh lơm tơdrong tin jung chinh sach sơnăm 2019
Sơnăm 2020, huyên Vinh Thanh pơnhôm pơjing nông nghiêp đĭ đăng boi tơdrong choh jang hang hoa, tơdrong thu yok đei
Boi noh, UBND huyên pơgơl rim kơ kuan chưk năng nghiên cưu, bô tri piêu kơ kơu long pơtăm, mua vu trơ tro adring tơdrong sinh thai đơng rim apung
Kjung pơm rim tơdrong phong dơt to phang, ưng pho adring tơplih plenh; ling lang pơnhro, tơjung pơm rim tơdrong thâm canh nông nghiêp weng rim tơdrong KHKT lơm choh jang, kia rong sư kjung thu yok, tơdrong thu yok đei weng san lương
Chu đông tơgum duh adrêch, phân bon, đô ăn choh jang nông, lâm nghiêp
Pơnhôm jơră dêh pơjing apung chuyên canh choh jang pơnhôm, ngo hnhei rim loai long pơtăm ơĭ giă tri kinh tê
Ling lang pơjing nganh kia rong pơtep adring pơm apung đô sa kia rong
Pơm hơgei tơdrong quy hoach choh jang, kơjăp tơdrong trong năm, thuy lơi, trong mương lơm tơmăn
Pơnhôm pơgơl choh jang tơmăn tơl trơ linh thơi vu, kơ kơu long pơtăm trơ tro adring tơdrong plenh, jing the đơng rim apung
Jơră dêh tơdrong pơtruh rim KHKT, tơplih kơ kơu long pơtăm mua vu, tơplih chđeh the the pơtăm ba bi duh đak tơkan long pơtăm nai weng pơlok să rim mô hinh choh jang thu yok pơgloh
Jơnang anu yuô ơu, Hôi nông dân rim kơp lơm tơring huyên dech adring rim nganh chuyên môn, adring pơm rim tơdrong tư vân tơgum lơm adrêch, phân bo, jên, pơtruh KHKT… ăn nă ma nông dân
Pơting nguôn jên Quy tơgum nă ma rim kơp Hôi lơm tơring huyên la 3,2 ty đông. Đơng nguôn jên quy tơgum nă ma nông dân huyên. Khul pơgơl quy tơgum nă ma nông dân huyên tơgum ksô jên 150 triêu đông/5 dư an dơnŏ rim xa Vinh Sơn, Vinh Kim, Vinh Hoa, Vinh Hao weng Vinh Quang, rim dư an pơgloh la kia rong
Truh atuch sơnăm 2019, rim kơp Hôi nông dân lơm huyên adring NHCSXH huyên tơgum adring ksô jên 44,9 ty đông, thu sơre 36 ty đông, pôk pơting lơkah sơre lơm tơring ahrĕi kjung 116,6 ty đông adring 2.488 unh hnam vei
Minh kơpah noh, rim kơp Hôi adring ngân hang nông nghiêp weng pơjing cham pơlei chi nhanh huyên Vinh Thanh pơjing anao 13 kơtum vei jên dơnŏ rim xa, thi trân adring pơting lơkah sơre 18 ty đông
Qua 8 sơnăm pơm tơdrong tơgum tơjul dơnuh ranh weng kơjăp boi Nghi quyêt ksô 30a, ngo adring jơh đat đei minh ksô tơdrong kơjăp in
Ty lê unh hnam dơnuh tơjul; kơ ban bi ară unh hnam nă ma oei hnam hyah; jơh pơm ơĭ thu yok rim tơdrong tơgum pơjing bri; tơgum choh jang kjung thu yok
Thoi kua rim tơdrong tơgum trưk tiêp weng gian tiêp, jơh pơm tơdrong tơplih trong pơ tơm lơm choh jang nông nghiêp, lâm nghiêp, kinh tê cham pơlei, tơdrong yăl arih nă ma kon tơring lơm nưih sơngưm weng vât chât jơh đei alưng loi, thu yok đơng nă ma lơm tơring huyên jơh dei pôk xuôn, noh la tơdrong pơgloh hưch hanh
Minh kơpah noh, tơdrong băt đơng nă ma, pơgloh la unh hnam dơnuh, unh hnam nă ma kon kông lơm tơring jơh ơĭ lư tơplih pơjăng, rim tơdrong phap luât đơng Đang, kơpal jơh đei pơnhroh weng ăn sưt truh rim thôn, pơlei sư truh đei adring nă ma weng nă ma kon kông oei apung kông, apung hlo thoi qua rim măng tơgum phap ly lưu đông, qua rim tô chưk hôi, đoan thê rim kơp, pơm kjung đei rim nưih sơngưm pơgloh, bơngai đei nă ma gơneh gơ nơm lơm cham pơlei, sư đơng noh rim tơdrong jơră tuk rim tơdrong lac hâu, rim tơdrong dơt phă đơng rim tơdrong thu đich, tơmăn tơl an ninh trât tư, an toan xa hôi oei apung kông, apung hlo
Lơm lư sơnăm anu yuô ơu, huyên Vinh Thanh jơh tranh thu rim nguôn jên tơgum ăn chương trinh muk tiêu đak sach, vê sinh môi trương cham pơlei
Đơng rim nguôn jên tơgum rim chương trinh, dư an
Truh ahrĕi, ty lê unh hnam lơm huyên chă yuô đak trơ tro vê sinh đat 97,5%, ty lê che athu bri đat 75,81%
Minh kơpah noh, tơdrong ngo hnhei, vân hanh rim kông trinh kơp đak pơnhôm oei apung cham pơlei atung rim tơdrong năm tơmưt tơdrong
Cơ sơ ha tâng cham pơlei năr minh kjung, tơdrong yăl arih đơng nă ma cham pơlei đei alưng loi, pơgop tơdrong alưng an ninh chinh tri apung cham pơlei
Pơtho khan tơdrong dân sô kê hoach hoa unh hnam la minh lơm lư tơdrong sư pôk xuôn tơdrong thu yok đei tơdrong yăl arih đơng nă ma
Lơm lư sơnăm jê ơu, kơp uy, khul pơgơl xa Vinh Thuân dech ngo hnhei jơră dêh tơdrong pơtho khan lơm tơdrong dân sô – kê hoach hoa unh hnam pơm tơdrong tơplih pơjăng lơm tơdrongbăt đơng nă ma
La minh xa apung kông, nă ma kon kông oei lơm kbră pơgloh hrat tơnap đơng huyên, trinh đô đơng nă ma ară kơđeh, ty lê unh hnam dơnuh yoh 48%, kơna tơdrong dân sô – kê hoach hoa unh hnam đơng xa tơjrưm bi bia hrat tơnap
Sư rim tơdrong tơplih tơdrong băt đơng nă ma, Khul pơgơl đơng xa jơh pơgơl Tram y tê xa Vinh Thuân adring rim đoan thê, dơng xa truh thôn pơm lư tơdrong pơtho khan pơtep weng truh rim unh hnam krao akom rim mai oh lơm kơbră wă đeh bi đeh kon mă pêng, rim yă bok pơm kê hoach hoa unh hnam, tơme rong jăng pran đeh
Lơm sơnăm 2019 xa ară adring pơlok hơgei Chiên jit tơme rong đeh đat weng blung adrol minh ksô tơdrong đei pơjao
Minh kơpah, kang bô chuyên trach dân sô xa ară adring chi hôi mai oh pơlok ăn hla, tai liêu lơm tơdrong băt đeh, kê hoach hoa unh hnam ăn mai oh tơmưt rim măng sinh hoat chi hôi
Minh kơpah tơdrong jơră dêh tơdrong pơtho khan, xa kung ngo hnhei tơjung pơm đôi ngu, pôk xuôn tơdrong băt ăn kang bô pơm tơdrong dân sô
Ahrĕi lơm xa ơĭ 8 công tac viên oei rim thôn
Yua đei pơtho khan rim tơdrong kơ wă, loi piêu la bơngai oei lơm cham pơlei, kơna đôi ngu công tac viên dân số hlău oei jê adring nă ma, đei nă ma lui, đơng noh ơĭ rim kơ kach pơtho khan trơ tro weng thu yok
Sơnăm 2019, kang bô chuyên trach dân sô weng rim công tác viên jơh adring pơtho khan dei 12 măng lơm rim tơdrong lơm dân số – kê hoach hoa unh hnam, rim tơdrong lơm tao hôn weng hôn nhân cân huyêt thông, adring loi 300 măng nă ma truh kơpăng; tơgum lư anung jit vu bi ăn chep klak ăn rim mai oh oei lơm kơbră đeh
Krao akom lư căp yă bok lơm kơbră wă đeh chă yuô rim tơdrong sư bi ăn chep klak
Yua rim tơdrong pơjăng noh, sơnăm 2019 lơm tơring xa bi ơĭ trương hơp mă như đeh kon mă pêng, lơm jơnang noh lơm sơnăm 2018 la 3 trương hơp
Adring rim thu yok đat đei, sơnăm 2019 Tram y tê xa Vinh Thuân đei Sơ y tê bơne pơm hơgei tơdrong dân sô – kê hoach hoa unh hnam
Lơm cơ sơ rim tơdrong đat đei, jơnang truh, xa Vinh Thuân ling lang tơplih anao tơdrong pơtho khan rim tơdrong lơm dân sô – kê hoach hoa unh hnam truh adring nă ma
Kua noh, rim tơdrong pôk xuôn tơdrong thu yok đei tơdrong yăl arih, thoi noh pơgop tơdrong pơm thăng lơi rim tơdrong pơjing kinh tê xa hôi đơng cham pơlei
Ranh pơm alưng tơdrong choh jang, tech bơdro, tơdrong pơm, hok tơp đei in rim năr đơng rong đi jơnang pơdơi Têt nguyên đan boi quy đinh la tơdrong pơgơl đơng Chu tich UBND huyên Lê Văn Đâu lơm măng hop bao kơl sơnăm
Boi noh, Chu tich UBND huyên pơlă rim kơ kuan, ban nganh, rim cham pơlei pơnhôm pơgơl choh jang nông nghiêp, adring quyêt tâm pơm thăng lơi vu choh jang Đông xuân sơnăm 2019 – 2020 minh kơ kach đĭ đăng, ngo hnhei truh tơdrong choh jang nông nghiêp lơm tơring xa Vinh Sơn, Vinh Kim, Vinh Thuân weng Vinh Hoa
Ling lang pơnhroh jul adrêch đi chđeh the rim loai long pơtăm boi glong pơnhroh
Pơgơl weng pơchi nă ma dech năm ngo hnhei tơmăn, chă yuô rim tơdrong phong dơt jơrông ji phă long pơtăm
Jơră dêh pơjing kia rong, ngo hnhei pơm tơdrong tiêm phong boi glong pơnhroh; phong dơt jit ji xem rong
Jơră ranh tơdrong giai phong măt băng, pơnhôm tơjung pơm cơ sơ ha tâng đơng kơl sơnăm
Ngohhei, khăk phuk hư hong rim kông trinh trong năm, thuy lơi weng rim kông trinh tơgum nă ma
Jơră dêh pơnhroh pơm Chương trinh muk tiêu kơpal the đak tơjung pơm cham pơlei anao
Ling lang pơm cai cach hanh chinh oei rim dơnŏ sư đơn giam hoa, pơm kơđeh jơnang tơgum rim tơdrong tơgum weng tơjung pơm
Pơm đông bô rim tơdrong lơm gô đech tơgum, rim tơdrong phap ly lơm tơgum weng tơjung pơm… sư jơră ranh tơdrong pơm weng tơgum giă tri khôi lương keh kong rim kông trinh, dư an
Dech ngo hnhei jê tơdrong tơplih đơng giă ca thi trương, xư ly dêh rim tơdrong tech bơdro đô gia, đô bi ơĭ tơdrong thu yok đei, đô bi ro tơm, dơnŏ pơm, đô bi tơmăn tơl vê sinh an toan đô sa; pơtho khan tơdrong sư pơgop tơdrong pơm tơdrong binh ôn giă, tơgum rim tơdrong amăk lơm tơdrong pơnhroh pơm
Gơn tơdrong đâu cơ, pơm kjung giă pơ kue weng xư ly pơm glăi boi tơdrong đơng phap luât
Ling lang jơră dêh weng pôk xuôn tơdrong thu yok đei lơm rim tơdrong y tê, giao duc weng đao tao, văn hoa weng thông tin; pơm hơgei rim tơdrong an sinh xa hôi, tơmăn tơl alưng tơdrong yăl arih kon tơring
Pơnhôm krao akom hok sinh apung kông truh trương hok đơng rong măng pơdơi Têt nguyên đan
Chu tich UBND huyên Lê Văn Đâu pơkă pơgơl rim kơ kuan, đơn vi weng Chu tich UBND rim xa, thi trân pơgơl kang bô, kông chưk weng bơngai pơm pơm alưng jơnang pơm biêk năm tơmưt tơdrong
Kjung tơdrong ngo hnhei kông vu đơng rong pơdơi Têt, chân chinh tơtam rim kơ kuan, đơn vi đim tơpă pơm jơnang pơm biêk boi quy đinh
Sơnăm 2019, kinh tê huyên Vinh Thanh jơh klep adring rim tơdrong pơgloh adring mưk kjung đơng pơting đô cham pơlei 14,5%
Anu la sơnăm mă puôn ling, kinh tê huyên jư kơjăp tơdrong kjung
Tơdrong nông – lâm nghiêp weng thuy san kjung 5,9%; kông nghiêp – tiêu thu kông nghiêp kjung 29,7%; thương mai – jit vu weng du lich kjung 19,1%
Kơ kơu tơplih boi tơdrong tơjul ty trong nganh nông – lâm nghiêp – thuy san weng kjung ty trong nganh thương mai – jit vu , kông nghiêp – tiêu thu kông nghiêp
Tơdrong pơnhroh pơm Nghi quyêt đơng Huyên uy, HĐND huyên lơm glong pơnhroh pơjing kinh tê xa hôi sơnăm 2020, đơng kơl sơnăm, UBND huyên jơh pơnhôm pơgơl pơnhroh đĭ đăng, đông bô, pơjăng rim tơdrong đơng gglong pơnhroh pơjing kinh tê xa hôi weng dư toan ngân sach kơpal sơnăm 2020
Lơm jơnang anu yuô ơu, Phong nông nghiêp weng pơjing cham pơlei huyên adring UBND rim xa, thi trân chu đông pơnhroh tơdrong choh jang nông nghiêp, ngo hnhei tơdrong thu yok đei vât tư nông nghiêp tơgum choh jang dơnŏ rim cơ sơ tech bơdro; ngo hnhei khăk phuk hư hong dơnŏ rim klong hmong đak weng hê thông trong mương lơm tơmăn, tơmăn tơl tơgum đak chruh choh jang nông nghiêp
Truh năr 29.01.2020, chđeh the ba vu Đông xuân sơnăm 2019 – 2020 jơh jul adrêch 899,6 ha, đat 80,7% glong pơnhroh, minh ksô long pơtăm nai in: long đâu phung jul adrêch 41,6 ha, đat 53%; đâu rim loai 774,5 ha, đat 146%; amne 59,3 ha, đat 87%; mơkai 55,8 ha, đat 55%; hla nhem rim loai 90 ha
Ahrĕi, rim loai long pơtăm atung yăl arih weng pơjing khă hơgei. Long ba tra 1 truh jơnang pơm bung – gô đech srôh, tra 2 jơnang atuch đeh tơkưng-pơm bung, jơrông ji weng kơne căp phă boh bia mălei mât đô bi lư, nganh chưk năng jơh adring khul pơgơl rim cham pơlei pơtho khan nă ma pơnhroh rim tơdrong phong dơt, bi sư apoh
Bơghê năr 28.01, Huyên đoan adring Hôi khuyên hok huyên pơlok tơjrưm măt, bơne hok sinh ơĭ tơdrong pơgloh lơm măng thi tuyên sinh Đai hok sơnăm 2019
Truh dư ơĭ đông chi Bui Tân Thanh – Pho chu tich UBND huyên; d/c Hô Thi Hoan – Pho chu tich UBMTTQVN huyên, pơgơl rim ban, nganh đoan thê weng pơgloh la tơdrong ơĭ măt đơng 74 đe oh hok sinh ơĭ tơdrong pơgloh lơm măng thi tuyên sinh Đai hok sơnăm 2019
Qua măng tơjrưm măt, sư bơne tơdrong kơ wă hok đơng bơngai Viêt Nam, thoi noh, bơne, pơtho khan nưih sơngưm pran, blung adrol rim hrat tơnap sư đat đei rim tơdrong pơgloh lơm hok tơp, ren luyên, thoi noh, anu kung la măng sư rim đe oh hok sinh, sinh viên ơĭ tơdrong tơjrưm măt giao lưu, asong kinh nghiêm, pơm lech tơdrong sư rim đe oh ling lang pran ren luyên weng đei ngo la rim đe adruh pơgloh pơgop ăn tơdrong tơjung pơm apung, the đak, pơm tơdrong apoh, pơm nưih sư ăn đe adruh hok tơp weng pơm boi
Măng mă anu, UBND huyên jơh ăn hla bơne weng phân thương tri giă 200 ơbơu ăn 74 hok sinh ơĭ tơdrong pơgloh lơm măng thi tuyên sinh Đai hok sơnăm 2019
Sơnăm anu yuô ơu, UBMTTQ rim kơp lơm huyên jơră dêh pơm weng pơjăng pơtho khan, krao akom rim nă ma kon tơring hok tơp, pơm boi nưih sơngưm yăl arih alưng liêm HCM đơng lư tơdrong pơm tơpă
MTTQ rim kơp ară pơtep pơm Chi thi 05 adring pơm rim măng krao akom, glong pơnhroh tơjroh in: Đi đăng nă ma đoan kêt tơjung pơm cham pơlei anao, đô thi alưng liêm; Năr yua bơngai dơnuh; Bơngai Viêt Nam ưu tiên chă yuô hang Viêt Nam; Đên ơn đap nghia
Thoi noh, pơjăng krao akom kon tơring pơm hơgei rim măng krao akom, trong glong tơjroh
Lơm noh pơgloh la krao akom kon tơring tơjroh pơjing kinh tê, tuk bơngot dơnuh
Pơjing nưih sơngưm đoan kêt, asong adring rim kơ kach pơm hay lơm choh jang, tơgum rim unh hnam dơnuh đơng jên, đô choh jang weng kơ hriêng năr kông pơm… sư alưng tơdrong yăl arih, kjung đi dơnuhkơjăp
Tơdrong yăl arih đơng nă ma đei pôk xuôn, ty lê unh hnam dơnuh lơm tơring huyên tợul boi chi tiêu Nghiquyêt ăn lech, kơdih sơnăm 2019, ty lê unh hnam dơnuh tơjul ară 37,99%, tơjul 6,34% pơting adringsơnăm adrol
Adring pơm trong glong unh hnam nă ma choh jang tech bơdro hơgei, trong glong nă ma tơjroh tơmăn tơl quôc phong an ninh, rim kơp hôi Nông dân lơm huyên jơh hương ưng pơjăng jơră dêh trong glong nă ma tơjroh tơjung pơm cham pơlei anao
Lơm lư sơnăm anu yuô ơu, rim kơp Hôi nông dân lơm huyên jơh pơm hơgei tơdrong pơtho khan, krao akom nă ma pơm trong glong tơjung pơm cham pơlei anao; adring pơm rim tơdrong in: lech quân vê sinh môi trương cham pơlei pơtep adring tơjung pơm cham pơlei anao
Pơgloh rim cơ sơ hôi ară adring rim ban nganh krao akom nă ma adring pơm pơgop đei jê 3000 năr kông tu sưa bao dương 328 km trong năm cham pơlei, 54 km trong mương
Pơgloh rim xa pơm hơgei in: Thôn Đinh Thai, xa Vinh Quang; Lang 8, xa Vinh Thuân
Adring nưih sơngưm kơdih ăn the, ăn long weng pơgop năr kông pơm trong đơng nă ma, nă ma huyên Vinh Thanh jơh weng atung đei ngo la minh trong glong ơĭ tơdrong apoh dêh truh tơdrong băt weng tơdrong pơm đơng nă ma lơm tơring huyên
Lơm jơnang truh, Hôi nông dân huyên ling lang pơtho khan weng pơlok să lư mô hinh lơm trong glong tơjung pơm cham pơlei anao
Ahrĕi, Hôi LHPN huyên Vinh Thanh jơh pơjing anao đei 17 mô hinh đoan trong kơdih ngo hnhei dơnŏ 7/9 xa, thi trân, ơĭ loi 700 mai oh adring pơm weng 4 mô hinh thu pơnhôm rac thai
Minh kơpah noh, mai oh jơh khơi thông kơ hriêng met trong mương, thu pơnhôm khoang 60% lương rac lơm tơring weng đei chơ truh rim dơnŏ pơnhôm boi quy đinh, yua noh môi trương oei rim xa, thi trân lơm tơring huyên jơh đei alưng loi
Hôi ară pơtho khan truh rim hôi viên mai oh măng krao akom tơjung pơm unh hnam 5 bi 3 uôil iêl đơng lư tơdrong in: Toa đam, pơđam bơl chuyên đê, giao lưu văn nghê… qua noh đei rim mai oh hương ưng pơjăng, trong pơ tơm thu đei lư thu yok tơpă
Rim tơdrong pran đơng rim kơp hôi mai oh lơm huyên jơh chep ăn lư thu yok alưng, pơgop tơdrong pơgloh lơm tơdrong pơm alưng môi trương, keh kong tiêu chi lơm môi trương lơm tơjung pơm cham pơlei anao
Lơm lư sơnăm anu yuô ơu, rim kơp Hôi CCB lơm huyên jơh pơjăng jơră dêh hok weng pơm boi nưih sơngưm yăl arih alưng liêm HCM đơng rim tơdrong pơm tơpă, cu thê pơtep adring trong glong CCB gương mâu, đei Hôi CCB huyên pơnhroh truh đĭ đăng kang bô, nă ma CCB lơm tơring huyên
Yua tơdrong pơnhroh đa dang, phong phu weng tơpă kơna măng krao akom weng trong glong tơjroh jơh đei rim CCB tơpă hương ưng
Hôi CCB huyên jơh pơgơl rim cơ sơ hôi pơnhroh weng pơlok nghiêm cưu, quan triêt tơdrong rim chuyên đê in
Jơră deh tơdrong hok tơp weng pơm boi nưih sơngưm yăl arih alưng liêm HCM, pôk xuôn nưih sơngưm cách mang, chpuôih đi chu nghia kơdih ơkơu weng pơm Di chuc đơng Nă Hô; pơm amăn, dơt tham ô, lang phi, quan liêu, tơplih tơdrong pơm biêk, pôk xuôn trach nhiêm, đi tơdrong tơgum the đak, tơgum kon tơring, tơjung pơm Đang uôil iêl kơjăp la đao đưc, la văn minh
Qua phat đông minh nă ma đăng ky minh tơdrong pơm hơgei boi nưih sơngưm HCM, lơm huyên jơh ơĭ loi 1.000 nă ma CCB đăng ky, đat ty lê jê 96%
Pơm tơdrong hok weng pơm boi nưih sơngưm yăl arih alưng liêm HCM, Hôi LHPN xa Vinh Kim jơh pơtep tơdrong ling lang jơră dêh hok tơp weng pơm boi Nă Hô adring trong glong tơjroh đơng Hôi ăn 6/6 chi hôi cơ sơ
Boi mai Đinh Thi Ngay, Chu tich Hôi LHPN xa Vinh Kim ăn alê, ahrĕi lơm hôi ơĭ loi 95% mai oh la bơngai kon kông
Rim sơnăm, hôi hơdơi pơlok ăn mai oh hok tơp rim tơdrong đơng trong glong tơjroh mai oh pơjăng hok tơp, pơm sang tao, tơjung pơm unh hnam alưng liêm pơtep adring krao akom mai oh hok weng pơm boi nưih sơngưm yăl arih alưng liêm HCM đơng rim tơdrong pơm tơpă
Lơm noh ơĭ mô hinh pơm amăn jên
Minh lơm rim mô hinh pơm amăn jên đei lư mai oh hương ưng la amăn jên dơnŏ chi hôi adring lư tơdrong in: rong nung the amăn lơm chi hôi, tơjung pơm hu phê amem, amăn đơng nguyên vât liêu phê thai
Chi hôi mai oh pơlei K6 la minh điên hinh
La minh chi hôi mai oh apung kông, tơdrong yăl arih mai oh ară lư hrat tơnap
Jơnang anu yuô ơu, chi hôi mai oh pơlei K6, xa Vinh Kim dech pơjăng krao akom mai oh hok weng pơm boi Nă Hô đơng lư tơdrong
Rim sơnăm, chi hôi hơdơi pơlok ăn mai oh hok tơp 3 tơdrong đơng trong glong tơjroh mai oh pơjăng hok tơp, pơm sang tao, tơjung pơm unh hnam alưng liêm weng krao akom mai oh hok weng pơm boi nưih sơngưm yăl arih alưng liêm HCM đơng rim tơdrong pơm cu thê
Qua noh, ơĭ 89 mai oh adring pơm mô hinh amăn weng tơjung pơm hu phê amem adring ksô jên jê 7 triêu đông weng 297 kg phê
Adring ksô jên, phê thu đei đơng rim mô hinh, chi hôi jơh tơgum ăn 5 mai oh hrat tơnap lơm chi hôi vei tơgum choh jang
Minh kơpah, đơng sơnăm 2016 truh ahrĕi, rim mai oh lơm xa jơh amăn đei adring ksô jên loi 18 triêu đông weng 650 kg phê
Ơĭ lư mai oh adring pơm trong glong tơjroh pơm boi Nă Hô amăn tơgum adring tơjul dơnuh kơjăp adring ksô jên thu sưt jê 30 triêu đông
Adring ksô jên, phê thu đei thoi qua pơm rim mô hinh, sơnăm anu yuô ơu, rim chi hôi cơ sơ jơh tơgum ăn lư mai oh hrat tơnap vei tơgum choh jang weng chăp ăn thu yok, pơgop tơdrong alưng tơdrong yăl arih
Minh kơpah rim tơdrong krao akom dech khan noh, lơm lư sơnăm anu yuô ơu, Hôi ară pơnhroh ăn mai oh đăng ky pơm mô hinh unh hnam 5 bi 3 uôil iêk weng kơtum mai oh 3 uôil iêl
Pơlok lư tơdrong tơgum mai oh kjung đi dơnuh weng pơm bơdrong trơ tro, pơgop tơdrong pơjăng tơmưt tơdrong tuk bơngot dơnuh lơm cham pơlei
Ơĭ tơdrong boh đei, tơdrong hok weng pơm boi nưih sơngưm yăl arih alưng liêm HCM đơng Hôi mai oh xa Vinh Kim jơh weng atung pơm lech trong glong tơjroh pơgloh, pơgop tơdrong pơm ăn tơdrong pơm boi bơl Nă Hô tơpă ơĭ y nghia tơpă weng giă tri lơm nưih sơngưm sư kang bô, hôi viên mai oh kon kông pơtep, đoan kêt tơgum adring tuk bơngot dơnuh, tơjung pơm tô chưk Hôi năr kang kơjăp dêh
Lơm jơnang truh, Hôi LHPN xa Vinh Kim pơgơl rim chi hôi cơ sơ xac đinh, sư pơm đei adrol pơgloh phao pơtho khan ăn ơĭ thu yok, pơnhôm bơngai kơpăng, sư mai oh băt đei muk đich, y nghia pơgloh đơng tơdrong hok weng pơm boi nưih sơngưm yăl arih alưng liêm HCM
Rim chi hôi pơlok pơtho khan, pơtep rim măng pơđam bơl chuyên đê lơm nưih sơngưm yăl arih alưng liêm HCM tơmưt tơdrong sinh hoat oei rim kơtum, CLB in: giao lưu, toa đam thoi qua rim măng tơjroh, hôi thao
Qua noh, pơm đei tơdrong đông thuân, nhât tri đuôĭ lơm đĭ đăng mai oh sư pơlok pơm
Bơhê 'năr 12.02, Đang bô xa Vinh Thuân jơh pơlŏk khai mac Đai hôi măng mă IV, nhiêm ky 2020 – 2025
Đang bô xa Vinh Thuân đei Đang bô tinh 'yŏk pơm điêm pơlŏk Đai hôi Đang kơ̆p cơ sơ nhiêm ky 2020 – 2025
Truh dư Đai hôi ơĭ rim đ/c Lê Kim Toan – Phŏ bi thư thương trưc Tinh Uy, Trương khul ĐBQH tinh; Nguyên Giơ – Trương khul tô chưc Tinh uy; Nguyên Thi Phong Vu – Trương khul khul dân vân Tinh uy, Chu tich UBMTTQVN tinh weng đai diên pơgơl rim khul xây dưng Đang đơ̆ng Tinh uy
Oei huyên ơĭ rim đ/c Hô Xuân Anh – TUV, Bi thư Huyên uy; Đinh Drin, Phŏ bi thư thương trưc Huyên uy, Chu tich HĐND huyên; Lê Văn Đâu, Phŏ bi thư Huyên uy, Chu tich UBND huyên
'Boi 'bao cao chinh tri pơtho khan dơnŏ Đai hôi, lơ̆m nhiêm ky 2015 – 2020, khul chơ̆p hanh Đang bô xa Vinh Thuân jơh pơnhôm pơgơl đĭ đăng hê thông chinh tri đoan kêt lĕch jăng pran tơjroh pơm choh jang, pơjing kinh tê xa hôi, jư kơjăp an ninh quôc phong, pơm thăng lơi rim tơdrong kinh tê xa hôi mă Nghi quyêt Đai hôi Đang bô ăn lĕch
Lơm 'noh, ơĭ lư tơdrong đat weng blung adrol pơting adring tơdrong đơ̆ng Nghi quyêt. Lơ̆m tơdrong kinh tê, giă tri pơting san phâm cham pơlei kjung tiênh jơnŭm rim sơnăm la 14,5%
Kơ kơ̆u kinh tê tơplih 'boi tơdrong pơjăng, ty trong nganh nông – lâm – ngư – nghiêp 'yŏk 59,9%; thương mai jĭt vŭ 'yŏk 39,7%; tiêu thu kông nghiêp 'yŏk 0,4%; thu 'yŏk tiênh jơnŭm kơl bơngai đat 15,3 triêu đông/minh anu/minh sơnăm; ty lê ŭnh hnam dơnuh tơjul tiênh jơnŭm rim sơnăm 5,2%
Ơĭ 100% ksô̆ ŭnh hnam chă yuô điên lươi kơpal teh đak, 100% ksô̆ ŭnh hnam chă yuô đak sinh hoat trơ trŏ vê sinh
Tơdrong giao duc, y tê ơĭ lư tơdrong tơplih pơjăng, tơdrong thu 'yŏk đei pơtơ̆p weng hŏk oei rim kơ̆p hŏk ling lang đei pôk xuôn
Rim chương trinh y tê kơpal teh đak đei ngŏ hnhei, tơdrong tơme rong jăng pran ăn nă ma đei pơm hơgei
Rim tơdrong văn hoa xa hôi ơĭ lư tơpih pơjăng, an sinh xa hôi đei ngŏ hnhei tơmăn tơl; tơdrong an ninh chinh tri đei jư kơjăp, trât tư an toan xa hôi đei alưng liêm
Minh kơpah 'noh, lơ̆m nhiêm ky anu yuô ơ̆u, xa Vinh Thuân kung ngŏ hnhei tơdrong tơgum tơjung pơm kơ ban
Cham pơlei jơh pơnhroh pơm đei 27 kông trinh tơgum choh jang weng tơdrong yăl arih nă ma adring pơting ksô̆ jên pơm loi 12,9 ty đông
Pơm chương trinh muk tiêu kơpal teh đak tơjung pơm cham pơlei anao, lư sơnăm anu yuô ơ̆u xa jơh jơră dêh tơdrong pơtho khan, krao akŏm kon tơring adring jăng pran tơjung pơm cham pơlei anao oei tơring
Truh ahrĕi, xa Vinh Thuân jơh keh kong đei 10/19 tiêu chi 'boi Bô tiêu chi kơpal teh đak tơjung pơm cham pơlei anao
Tơdrong tơjung pơm Đang kung đei Đang bô ngŏ hnhei jơră dêh
Tơdrong pơtho khan kiêm điêm kang bô pơgơl, ngŏ hnhei, phân loai kang bô, đang viên weng tô chưk cơ sơ Đang rim sơnăm đei pơm tơmăn tơl 'boi quy đinh weng pơtho khan đơ̆ng kơ̆p kơpưng
Tơdrong pơjing đang viên anao đei ngŏ hnhei, đơ̆ng kơl nhiêm ky truh ahrĕi jơh kêt nap đei 47 đang viên anao, pôk pơting ksô̆ đang viên lơ̆m Đang bô kjung 192 đông chi
Lơ̆m nhiêm ky anu yuô ơ̆u, Đang bô xa dĕch keh kong hơgei nhiêm vu
Đai hôi jơh sư̆ jơnang pơđam bơl weng thông qua Nghi quyêt lơ̆m rim tơdrong pơm lơ̆m nhiêm ky 2020 – 2025
Lơ̆m 'noh pơnhôm tơmưt minh ksô̆ tơdrong in: Tơdrong kjung kinh tê tiênh jơnŭm kjung 14,9%; pran pôk mưk thu 'yŏk tiênh jơnŭm kơl bơngai đat 20 triêu đông/minh anu/minh sơnăm; ty lê ŭnh hnam dơnuh rim sơnăm tơjul đơ̆ng 6 – 7%; ty lê lao đông cham pơlei qua đao tao, pơtho khan đat loi 40%; thu ngân sach kjung đơ̆ng 8% kjung; rim sơnăm ơĭ 20% chi bô đang đat uôil iêl kơjăp kjung, bĭ ơĭ chi bô khĕ; ty lê kêt nap đang viên rim sơnăm đat đơ̆ng 5 – 6% pơting adring ksô̆ đang viên
Đang bô đat uôil iêl kơjăp đĭ nhiêm ky
Pran truh sơnăm 2025 đat rim tơdrong đơ̆ng Bô tiêu chi kơpal teh đak lơ̆m tơjung pơm cham pơlei anao
Dơnŏ Đai hôi, rim nă ma pơgơl jơh bơ̆u lĕch 15 đ/c tơmưt Khul chơ̆p hanh Đang bô xa Vinh Thuân nhiêm ky 2020 – 2025
Đ/c Nguyên Văn Phung đei ling lang bơ̆u jư chưk danh Bi thư Đang uy xa Vinh Thuân nhiêm ky 2020 – 2025
Thoi 'noh, Đai hôi kung jơh bơ̆u khul nă ma pơgơl thoi lĕ 11 đ/c năm dư Đai hôi Đai biêu Đang bô huyên Vinh Thanh măng mă 18, nhiêm ky 2020 – 2025
Năr 11.02, apung Trung tâm bôi dương chinh tri huyên Vinh Thanh – dơnŏ pơlŏk 'năr hôi pơjao quân jơh ơĭ lư cơ, băng rôn, khơ̆u hiêu; lư 'bơl loa weng rim nă ma đơ̆ng rim xa, thi trân năm truh
Lơ̆m măng pơjao quân măng mă anu, huyên Vinh Thanh ơĭ 58 đe adruh năm nhơ̆p ngu, lơ̆m 'noh ơĭ 08 đe adruh pơm nghia vu công an kon tơring
Rim nă ma pơgơl huyên weng nă ma kon pơlei truh dư, pơtho khan tân binh năm nhơ̆p ngu
Trŏ 6 jơ bơghê, rim tân binh hơdơi tơmưt vi tri quy đinh
Sư̆ tơmăn tơl chi tiêu weng tơdrong thu 'yŏk đei đe adruh nhơ̆p ngu, HĐNVQS huyên jơh pơm hơgei tơdrong chă 'yŏk, krao đe adruh nhơ̆p ngu tơmăn tơl kơjăp, trơ trŏ đôi tương
Đĭ đăng rim đe adruh nhơ̆p ngu hơdơĭ đat rim tơdrong lơ̆m trinh đô văn hoa weng jăng pran
Măng pơjao quân sơnăm anu oei huyên Vinh Thanh đei pơlŏk ranh, pơgloh weng trơ trŏ luât đinh
100% tân binh, ŭnh hnam weng nă ma pơgơl đei đo thân nhiêt weng đei sat khuân adrol jơnang tơmưt apung pơjao 'yŏk quân
Adrĭng tơdrong pơm hơgei đơ̆ng HĐNVQS huyên, tơdrong gô đĕch alưng đơ̆ng rim kơ̆p, rim nganh, pơgloh la Khul CHQS huyên, kơna ngŏ adring tơdrong pơjao 'yŏk quân sơnăm anu đei pơlŏk alưng
Truh 7 jơ 20 phut, huyên Vinh Thanh keh kong tơdrong pơjao quân đat 100% tơdrong đei pơjao
Sư̆ tơgŭm ăn nă ma pôk xuôn tơdrong thu 'yŏk đei tơdrong yăl arih, lư sơnăm anu yuô ơ̆u, Đang uy xa Vinh Hao jơh pơnhôm pơgơl, kjung rim tơdrong, pơm ơĭ thu 'yŏk tơdrong tŭk bơngot dơnuh, pôk xuôn tơdrong thu 'yŏk đei tơdrong yăl arih ăn nă ma cham pơlei
Lơ̆m 'noh, pơnhôm jơră dêh pơm ơĭ thu 'yŏk rim tơdrong tơgŭm, tơgŭm ŭnh hnam dơnuh, ŭnh hnam nă ma kon kông
Minh kơpah tơdrong năm ra soat, pơtho khan rim tơdrong lơ̆m tơjul dơnuh, câp nhât ŭnh hnam dơnuh, jê̆ dơnuh lơ̆m tơring, pơm danh sach đê nghi kơ̆p the BHYT ăn rim nă ma 'boi trơ trŏ quy đinh
Đang uy xa Vinh Hao ară pơgơl rim nganh, Hôi đoan thê jơră dêh rim tơdrong pơđam 'bơl, pơtho khan đao tao nghê ăn nă ma cham pơlei, adring pơloh rim lơ̆p pơtho khan, pơtruh KHKT ăn nă ma, pơgloh la rim ŭnh hnam dơnuh sư̆ tơjung pơm lơ̆m pơtăm 'long, kĭa rong sư̆ chĕp ăn thu 'yŏk kinh tê
Đơ̆ng rim tơdrong 'noh, ty lê ŭnh hnam dơnuh lơ̆m tơring xa hơdơi tơjul pơting adrĭng tơdrong ăn lĕch
Đei alê̆, truh atŭch sơnăm 2019, ty lê ŭnh hnam dơnuh lơ̆m tơring xa Vinh Hao tơjul ară 41,27%, tơjul 5,74% pơting adrĭng kung ky
Sư̆ pơm tơdrong ăn hôi viên đe adruh tơdăm đei oei jê̆ adrĭng rim nguôn jên ưu đai đơ̆ng kơpal sư̆ tơgŭm pơjing kinh tê ŭnh hnam, jơnang anu yuô ơ̆u, Huyên đoan Vinh Thanh jơh chu đông adrĭng Phong giao jĭt NHCSXH huyên lơ̆m tơdrong 'yŏk uy thac weng pơjing anao kơtum amăn jên weng vei jên, adrĭng pơting lơkah sơre la loi 18 ty 500 triêu đông ăn 340 đe adruh tơdăm vei jên
Adrĭng 'noh, Huyên đoan ară chu đông adrĭng rim nganh chư̆k năng pơnhroh rim lơ̆p pơtho khan pơtruh KHKT lơ̆m kĭa rong, pơtăm 'long
Lơ̆m jơnang truh, Huyên đoan Vinh Thanh ling lang adrĭng rim kơ̆p, rim nganh pơm hơgei rim tơdrong jĭt vu, pơtho khan, tơgŭm đe adruh pơjing choh jang
Biê thôi jơră dêh tơdrong pơnhôm rim nguôn jên, dư an sư̆ pơm tơdrong tơgŭm đe adruh pơjing kinh tê weng pôk xuôn tơdrong yăl arih
Pơgŏp tơdrong jơră dêh tơdrong tŭk bơngot dơnuh oei cham pơlei
Lơ̆m sơnăm anu yuô ơ̆u, Đang uy Công an huyên Vinh Thanh jơh pơnhôm pơgơl pơm keh kong pơgloh tơdrong pơm ăn lĕch weng jơh đat đei lư thu 'yŏk pơgloh
Tơdrong an ninh chinh tri – trât tư an toan xa hôi ling lang đei jư kơjăp weng alưng, Biê ơĭ sư̆ lĕch tơdrong pơgloh, rim tơdrong kơ ban hơdơĭ đat weng blung adrol glong pơnhroh
Sư̆ tơmăn tơl tơdrong an ninh chinh tri – trât tư an toan xa hôi ling lang đei jư kơjăp alưng, sơnăm 2020, Đang uy Công an huyên ăn lĕch minh ksô̆ tơdrong pơm pơgloh wă pơnhôm pơm
Ling lang pôk xuôn tơdrong băt, trach nhiêm đơ̆ng Đang uy, Chi uy, Chi bô, kang bô, đang viên lơ̆m tơdrong tơjung pơm Đang, quan triêt pơgloh rim Chi thi, Nghi quyêt, chương trinh, đê an, pơtho khan đơ̆ng kơ̆p uy kơ̆p kơpưng lơ̆m tơdrong tơjung pơm Đang, pơgloh la Nghi quyêt Trung ương 4, Trung ương 6 (khoa XII) weng Chi thi ksô̆ 05 đơ̆ng Bô chinh tri
Pôk xuôn tơdrong pơgơl, tơdrong tơplah đơ̆ng tô chưk cơ sơ Đang, ling lang pơm tơdrong tơplih mă ro lơ̆m tơdrong thu 'yŏk đei tơdrong pơm đơ̆ng rim chi bô, pơm ăn tô chưk cơ sơ đang kơjăp dêh lơ̆m đĭ đăng lơ̆m chinh tri, nưih sơngưm weng pơlŏk pơgơl pơm hơgei tơdrong chinh tri
Ahrĕi, lơ̆m xa Vinh Hoa ơĭ 449 măng ŭnh hnam vei jên adrĭng pơting lơkah sơre loi 17 ty 200 triêu đông đơ̆ng lư nguôn chương trinh, dư an đơ̆ng NHCSXH in: vei jên ŭnh hnam dơnuh, xuât khơu lao đông, tơdrong pơm, tơgŭm pơm hnam ăn ŭnh hnam dơnuh, vei jên hŏk sinh sinh viên
Đơ̆ng nguôn jên vei ưu đai, nă ma jơh tơgŭm pơm choh jang
Yua 'noh, lơ̆m xa jơh 'boh lĕch lư mô hinh in: kĭa rong nhŭng đeh, nhŭng asĕch, yĕr, ơda, rim mô hinh kinh tê tông hơp… chĕp ăn nguôn thu khă alưng
Lơ̆m jơnang truh, xa Vinh Hoa ling lang pơm tơdrong sư̆ rim tô chưk hôi, đoan thê uy thac vei jên
Thoi 'noh kjung ngŏ hnhei nguôn jên weng pơtho khan ăn nă ma chă yuô nguôn jên vei trơ trŏ tơdrong; Adrĭng rim nganh chưk năng huyên pơlŏk rim lơ̆p pơtho khan pôk xuôn kơ kach pơtăm 'long, kĭa rong ăn rim ŭnh hnam dơnuh
Đơ̆ng rŏng Têt nguyên đan truh ahrĕi, rim kơ̆p bô đoan lơ̆m tơring TP Quy Nhơn jơh krao akŏm đei 40 'long đao đơ̆ng rim ŭnh hnam
Ksô̆ đao anu đei chơ truh xa Vinh Sơn sư̆ pơtăm
Tơdrong ngŏ hnhei, tơme rong đei Tinh đoan hơp đông adrĭng Cty TNHH Lâm nghiêp Krông Bung weng xa đoan Vinh Sơn pơm
Adrol 'noh, măng têt nguyên đan 2019, rim kơ̆p bô Đoan lơ̆m tơring TP Quy Nhơn kung jơh krao akŏm weng pơtăm đei 90 'long đao dơnŏ xa Vinh Sơn
Ahrĕi ksô̆ 'long đao anu atung pơjing khă hơgei, măng Têt anu jơh lĕch pơkao
'Long đao pơgloh trơ trŏ adrĭng jing teh weng plĕnh oei xa Vinh Sơn
Vươn pơkao đe adruh oei ơ̆u jơh pơm tơdrong kơdih, thê hiên nưih sơngưm đơ̆ng nă ma kung in tơdrong tri ân đơ̆ng đe adruh lơ̆m tinh sư̆ pơtĕp đuôĭ rim mua xuân lơ̆m apung kach mang Vinh Sơn
'Năr 12.02 anao ơ̆u, Đang bô xa Vinh Thuân jơh pơlŏk keh kong Đai hôi măng mă IV, nhiêm ky 2020 – 2025
Đai hôi Đang bô xa Vinh Thuân la 01 lơ̆m 03 đai hôi điêm kơ̆p cơ sơ đơ̆ng tinh weng kung la đai hôi điêm đơ̆ng uyên
Xac đinh yê nghia weng tơdrong pơgloh 'noh, lơ̆m jơnang anu yuô ơ̆u, Huyên uy Vinh Thanh jơh ngŏ hnhei pơnhroh pơm tơdrong gô đĕch Đai hôi 'boi nưih sơngưm Chi thi ksô̆ 35 đơ̆ng Bô chinh tri weng glong pơnhroh ksô̆ 58 đơ̆ng khul thương vu Tinh uy Binh Đinh lơ̆m Đai hôi Đang bô rim kơ̆p, năm truh Đai hôi đai biêu toan quôc măng mă XIII đơ̆ng Đang
Pơm glong pơnhroh ksô̆ 58 đơ̆ng khul Thương vu Tinh uy weng glong pơnhroh đơ̆ng Huyên uy Vinh Thanh lơ̆m Đai hôi Đang bô rim kơ̆p, truh atŭch sơnăm 2019, Đang uy xa Vinh Thuân jơh pơlŏk keh Đai hôi rim chi bô trưk thuôc đang bô 'boi trơ trŏ quy đinh; pơgơl rim chi bô pơtĕp tơdrong pơlŏk Đai hôi adrĭng pơm rim trong glong tơjroh amĕm teh đak lơ̆m đĭ đăng rim tơdrong
Đai hôi jơh phat huy nưih sơngưm đoan kêt thông nhât đơ̆ng rim đang viên lơ̆m rim chi bô pơlei, pơm hơgei tơdrong pơgơl nă ma pơjing kinh tê xa hôi, tơjung pơm đang weng tơdrong chinh tri kơjăp dêh
Nhiêm ky anu yuô ơ̆u, Đang bô xa Vinh Thuân jơh pơm đat weng blung adrol lư tơdrong Nghi quyêt Đai hôi ăn lĕch
Lơ̆m nhiêm ky anao 2020 – 2025, Đang bô xa ăn lĕch tơdrong ling lang pôk xuôn tơdrong pơgơl weng jăng tơplah đơ̆ng rim tô chưk cơ sơ đang weng tơdrong thu 'yŏk đei đang viên; phat huy dân chu weng jăng pran khôi đai đoan kêt đĭ đăng nă ma; năng đông, sang tao, krao akŏm, chă yuô ơĭ thu 'yŏk rim nguôn lưk pơjing kinh tê xa hôi ranh weng kơjăp; tơjung pơm xa đat chuân cham pơlei anao
Cu thê, Nghi quyêt Đai hôi Đang bô xa Vinh Thuân măng mă IV, nhiêm ky 2020 – 2025 ăn lĕch tơdrong la: Tơdrong kjung kinh tê tiênh jơnŭm kjung 14,9%; pran pôk mưk thu 'yŏk tiênh jơnŭm kơl bơngai đat 20 triêu đông/minh anu/minh sơnăm; ty lê ŭnh hnam dơnuh rim sơnăm tơjul đơ̆ng 6 – 7%; ty lê lao đông cham pơlei qua đao tao, pơtho khan đat loi 40%; thu ngân sach kjung đơ̆ng 8% kjung; rim sơnăm ơĭ 20% chi bô đang đat uôil iêl kơjăp kjung, bĭ ơĭ chi bô khĕ; ty lê kêt nap đang viên rim sơnăm đat đơ̆ng 5 – 6% pơting adring ksô̆ đang viên
Đang bô đat uôil iêl kơjăp đĭ nhiêm ky. Pran truh sơnăm 2025 đat rim tơdrong đơ̆ng Bô tiêu chi kơpal teh đak lơ̆m tơjung pơm cham pơlei anao
Pơm Chi thi ksô̆ 35 đơ̆ng Bô chinh tri weng glong pơnhroh ksô̆ 58 đơ̆ng Khul thương vu Tinh uy lơ̆m Đai hôi Đang bô rim kơ̆p, năm truh Đai hôi đai biêu toan quôc măng mă XIII đơ̆ng Đang, Khul thương vu Huyên uy Vinh Thanh jơh tơtam ăn lĕch glong pơnhroh pơnhroh, quan triêt, pơgơl pơlŏk pơm lơ̆m đĭ đăng Đang bô huyên
Lơ̆m 'noh pơnhôm pơlŏk hơgei Đai hôi Đang bô xa Vinh Thuân
Keh kong đơ̆ng tơdrong pơlŏk đai hôi điêm đơ̆ng Đang bô xa Vinh Thuân ơĭ tơdrong pơgloh lơ̆m tơdrong pơlŏk đai hôi lơm rim xa, thi trân ară
Băt đei tơdrong pơgloh đơ̆ng Đai hôi Đang bô rim kơ̆p, lơ̆m jơnang truh, Huyên uy Vinh Thanh ling lang pơgơl pơlŏk keh kong Đai hôi rim chi, đang bô trưk thuôc năm truh pơlŏk keh kong Đai hôi đai biêu Đang bô huyên măng mă 18, nhiêm ky 2020 – 2025, tơgŭm tơdrong lui đơ̆ng Khul thương vu Tinh uy weng tơdrong kơ wă đơ̆ng kon tơring lơ̆m huyên
Bơghê năr 19.2, Huyên uy Vinh Thanh pơlok Hôi nghi pơnhroh tơdrong hok weng pơm boi nưih sơngưm yăl arih alưng liêm HCM sơnăm 2020 ăn rim đ/c kang bô pơgơl đơng huyên weng Đang uy rim xa, thi trân lơm tơring huyên
Truh dư ơĭ đ/c Hô Xuân Anh, TUV, Bi thư Huyên uy Vinh Thanh; đ/c Đinh Drin, Pho bi thư thương trưk, Chu tich HĐND huyên; đ/c Lê Văn Đâu, Pho bi thư Huyên uy, Chu tich UBND huyên
Nôi dung chuyên đê thoi le 02 tơdrong: Nưih sơngưm yăl arih alưng liêm HCM lơm kjung khôi đai đoan kêt đĭ đăng nă ma, tơjung pơm Đang weng tơdrong chinh tri uôil iêl kơjăp; jơră dêh hok weng pơm boi nưih sơngưm yăl arih alưng liêm HCM sư kjung khôi đai đoan kêt đĭ đăng nă ma, tơjung pơm Đang weng tơdrong chinh tri uôil iêl kơjăp tơgum tơdrong jơnang kach mang anao
Sư cu thê hoa tơdrong hok tơp chuyên đê sơnăm 2020, Huyên uy Vinh Thanh jơh tơjung pơm glong pơnhroh pơnhroh cu thê truh rim chi, đang bô trưk thuôc Huyên uy
Tơjung pơm tơdrong pơm pơtep adring glong pơnhroh pơm rim chi thi, Nghi quyêt đơng Đang, rim trong glong tơjroh đơng nganh, cham pơlei, kơ kuan, đơn vi
Kơp uy chi bô dech ăn tơdrong chuyên đê sơnăm 2020 tơmưt sinh hoat dech weng sinh hoat chuyên đê, bia pơgloh minh quyê minh măng
Rim chi bô đinh ky pơlok sinh hoat lơm rim tơdrong ơĭ liên quan trưk tiêp truh tơdrong pơm chinh tri đơng chi bô weng rim đang viên đơng chi bô; pơđam bơl sư tơjung pơm glong pơnhroh weng ăn lech rim tơdrong hok weng pơm boi nưih sơngưm yăl arih alưng liêm HCM lơm kjung khôi đai đoan kêt đĭ đăng nă ma, tơjung pơm Đang weng tơdrong chinh tri uôil iêl kơjăp, ngo hnhei tơdrong pơm dech, kê thưa rim tơdrong jơh tơjung pơm weng pơm đơng sơ̆ truh ahrĕi
Lơm tơdrong noh, rim tô chưk cơ sơ Đang tơjung pơm weng pơm rim tơdrong pôk xuôn thu yok hok weng pơm boi Nă Hô ăn rim kang bô, đang viên đăng ky hok weng pơm boi chuyên đê sơnăm 2020 pơtep adring tơdrong pơm rim Nghi quyêt, quy đinh đơng Đang, tơdrong chuyên môn sư đat đei thu yok đuôĭ
Măng mă anu, Huyên uy kung pơnhroh Nghi quyêt ksô 52-NQ/TW, năr 27.9/2012 lơm minh ksô tơdrong chu đông adring pơm măng kach mang kông nghiêp măng mă IV weng Hương dân ksô 07-HD/UBKTTW lơm tơdrong ngo hnhei tơgum Đai hôi đang bô rim kơp sư pôk xuôn tơdrong băt lơm vai tro weng trach nhiêm đơng rim kơp uy đang, khul pơgơl, kang bô, đang viên weng đĭ đăng nă ma lơm tơdrong chu đông adring pơm măng kach mang kông nghiêp măng mă IV weng tơdrong ngo hnhei tơgum Đai hôi đang bô rim kơp, nhiêm ky 2020 – 2025
Lư sơnăm anu yuô ơu, Huyên uy Vinh Thanh dech ngo hnhei pơgloh truh tơdrong tơjung pơm Đang
Huyên uy pơtho khan, tơdrong cung cô tô chưk, tơjung pơm weng pơjing đang viên la minh lơm rim tơdrong pơm pơgloh lơm tơdrong tơjung pơm Đang, yua noh dech ngo hnhei pơgơl rim chi, Đang bô cơ sơ trưk thuôc pơm tơdrong tơme rong tơdrong boh, pơm nguôn, bôi dương weng tơgum rim nă ma pơgloh oei tơdrong kơ wă pran đei tơmưt đang
Adring tơdrong pran, pôk xuôn nưih sơngum trach nhiêm, đoan kêt thông nhât đơng đĭ đăng Đang bô weng nă ma lơm huyên, kinh tê xa hôi đơng huyên rim tơdrong pơjing, tơdrong yăl arih đơng nă ma năr kang đei pôk xuôn; ksô xa đat piêu rim tơdrong cham pơlei năr kang pôk xuôn; quôc phong an ninh đei tơmăn tơl, jư kơjăp alưng
Đôi ngu kang bô, đang viên ơĭ nưih sơngưm chi tri kơjăp, ơĭ nưih sơngưm pran keh kong hơgei tơdrong đei pơjao
Đei alê, sơnăm 2019 Đang bô huyên jơh kêt nap đei 94 đang viên anao, pôk pơting ksô đang viên kjung 2.563 đ/c
Tơdrong sinh hoat đang rim tơdrong đei pơloih anao, tơdrong thu yok đei đang viên weng sinh hoat chi bô đei pôk xuôn, vi tri, tơdrong pơgơl đơng kơp uy, đơng tô chưk cơ sơ đang năr kang đei alưng, tơdrong lui đơng nă ma kon tơring adring Đang năr kang đei kơjăp
Tơdrong pơm đơng MTTQ weng rim đoan thê chinh tri xa hôi, rim hôi nă ma năr kang đei tơplih anao lơm tơdrong pơlok weng tơdrong pơm, jơră dêh rim trong glong amem the đak oei cham pơlei
Lơm nhiêm ky 2020 -2025, Khul chơp hanh Đang bô xa Vinh Thuân jơh pơnhôm pơgơl đĭ đăng tơdrong chinh tri, đoan kêt minh trong lech jăng pran tơjroh pơm choh jang, pơjing kinh tê xa hôi, jư kơjăp an ninh quôc phong, pơm thăng lơi rim tơdrong kinh tê xa hôi mă Nghi quyêt ăn lech
Lơm noh ơĭ lư tơdrong đat weng blung adrol pơting adring nghi quyêt
Phat huy rim thu yok pơjăng noh, lơm nhiêm ky 2020 – 2025 anu, Đang bô xa Vinh Thuân jơh ăn lech lư tơdrong pơjing kinh tê xa hôi cu thê jê adring tinh hinh weng tơdrong thưk tê oei cham pơlei, sư pơgop tơdrong pôk xuôn thu yok weng tơdrong yăl arih ăn nă ma
Lơm noh pơnhôm tơmưt minh ksô tơdrong in: Tôc đô kjung kinh tê tinh jơnum kjung 14,9%; pram pôk mưk thu yok tinh jơnum kơl bơngai đat 20 triêu đông/minh anu/minh sơnăm; ty lê unh hnam dơnuh tơjul đơng 6 – 7%; ty lê lao đông cham pơlei qua đao tao, pơtho khan đat loi 40%; thu ngân sach kjung đơng 8% kjung; rim sơnăm ơĭ 20% chi bô đang uôil iêl kơjăp kjung, bi ơĭ chi bô khe; ty lê kêt nao đang viên rim sơnăm đat đơng 5 – 6% pơting ksô đang viên
Đang bô đat uôil iêl kơjăp đi nhiêm ky
Pran truh sơnăm 2025 đat 17/19 tơdrong đơng Bô tiêu chi kơpal the đak lơm tơjung pơm cham pơlei anao
Đơng jơnang dư an hla nhem an toan yua Chinh phu Newziland tơgum đei pơnhroh oei Vinh Sơn, tơdrong yăl arih đơng nă ma oei ơu jơh khă loi, adring tinh jơnum minh unh hnam pơm 500m2 hla nhem an toan, thu yok đei đơng 3,5 – 4 triêu đông/minh khei
Nă ma pơgloh hưch hanh jơnang pơtăm keh kong long hla nhem an toan, đei Trung tâm thu yok đei nông lâm thuy san apung 2 Đa Năng chưng nhân đat tơdrong ViêtGAP weng ơĭ Siêu thi BigC tiêu thu alưng
Pơtho khan nông, lâm nghiêp, pơgloh la kinh tê tracng trai nông lâm pơtep adring la nganh kinh tê pơgloh đơng rim huyên apung kông, lơm 5 sơnăm anu yuô ơu, tinh jơh ngo hnhei pơnhroh lư tơdrong pơgloh in kjung tơgum cơ sơ ha tâng, jơră dêh tơdrong tơgum pơtho khan kơ kach pơm, tơgum tin jung ưu đai… yua noh, rim tơdrong ăn choh jang nông lâm nghiêp pơjing tương đôi alưng, tơgum lư unh hnam nă ma kon kông kjung đi dơnuh
Sư pơm hơgei rim tơdrong sơnăm 2020, NHCSXH huyên Vinh Thanh ăn lech rim tơdrong cu thê jơră dêh pơm tơgum jên rim chương trinh tin jung chinh sach in
Vei unh hnam dơnuh, unh hnam jê dơnuh, ăn vei hok sinh, sinh viên ơĭ tơdrong hrat tơnap, tơgum tơdrong pơm, đak sach vê sinh môi trương cham pơlei… weng rim đôi tương chinh sach nai
Sơnăm 2020, NHCSXH huyên pran kjung lơkah sơre đơng 7 – 8% pơting adring sơnăm 2019, nguôn jên huy đông đat 130%, pơting lơkah sơre truh atuch sơnăm 2020 đat 100% glong pơnhroh kjung sơnăm, ty lê sơre qua han oei mưk ơla 0%, thu lai đat 100%; pơm hơgei rim tơdrong ăn vei, pôk xuôn thu yok tơdrong Hôi uy thac
Đơng noh pơgop tơdrong pơm alưng tơdrong yăl arih, tơdrong pơm, pôk xuôn thu yok ăn nă ma, pơgop tơdrong tơmăn tơl an sinh xa hôi, rim tơdrong tuk bơngot dơnuh, tơjung pơm cham pơlei anao lơm tơring huyên
Lơm jơnang anu yuô ơu, măng krao akom "Đi đăng nă ma đoan kêt kơjăp tơjung pơm tơdrong yăl arih văn hoa, đô thi alưng liêm" pơtep adring trong glong "Đi đăng nă ma đoan kêt kơjăp tơjung pơm tơdrong yăl arih văn hoa" jơh pơm tơdrong tơplih dêh lơm tơdrong băt weng tơdrong pơm lơm đĭ đăng nă ma kon tơring, đei ngo la tơdrong pơm hơdơi đi oei cơ sơ; thoi kua 5 tơdrong đơng măng krao akom, măt trân weng rim hôi đoan thê jơh phat đông trong glong tơjroh pơjing kinh tê, pơm tơdrong tơplih mua vu, tơplih adrêch long pơtăm, xem rong ăn thu yok đuôĭ; pơm rim mô hinh rong ka klenh, lơ mo lai, nhung asech, mô hinh tơmăn bal grông, pit sư̆ grŏnh, puôil ngô, amnĕ… pơjing kinh tê trang trai, gia trai chep ăn thu yok đuôĭ
Krao akom nă ma jư vei weng phat huy giă tri văn hoa, tơdrong alưng liêm đơng nă ma; trong glong ren luyên, tơme rong jăng pran, jư vei môi trương; trong glong tơjung pơm xa hôi hok tơp; trong glong tuk bơngot dơnuh, đên ơn đap nghia, tơgum bơngai hrat tơnap; trong glong nă ma jư vei an ninh the đak, phong dơt bơngai pơm glăi weng tê nan xa hôi… chep ăn lư thu yok tơpă
Ahrĕi, lư trong glong, đê an, chương trinh, măng krao akom pơnhroh oei cơ sơ atung đei pơtep ơĭ thu yok; rim sơnăm, măt trân rim kơp jơh adring krao akom loi 97% unh hnam đăng ky unh hnam văn hoa, qua binh xet phân loai atuch sơnăm ơĭ 96% unh hnam đei công nhân unh hnam văn hoa; 100% apung nă ma đăng ky tơjung pơm apung nă ma văn hoa, ơĭ 86,44% apung nă ma đei công nhân pơlei, thôn, khu phô văn hoa; 81,63% pơlai đat danh hiêu pơlei jăng pran; 59,4% đơn vi, trương hok đat danh hiêu đơn vi, trương hok văn hoa
UBMTTQVN rim xa, thi trân jơh adring tơjung pơm đei 59 kơtum hoa giai oei 59 thôn weng kơtum pơgloh pơtho khan phap luât lơm nă ma cham pơlei; 100% thôn, pơlei tơjung pơm hương ươc, quy ươc đei nă ma kơ wă weng pơm ơĭ thu yok
Đơng kơl khei 2.2019 truh ahrĕi, tơdrong phong, dơt jit ji Covid – 19 đei pơgơl Huyên uy, UBND huyên pơgloh ngo hnhei pơgơl
Huyên uy, UBND huyên jơh ăn lech rim văn ban, kê hoach, quyêt đinh tơtam pơgơl tơdrong phong dơt jit; pơjao tơdrong pơm cu thê ăn rim kơ kuan, đơn vi, rim thanh viên khul pơgơl, UBND rim xa, thi trân sư ơĭ tơdrong pơm
Minh kơpah noh, tơdrong pơtho khan lơm tinh hinh, rim tơdrong phong dơt jit ji đei huyên ngo hnhei pơm đơng lư tơdrong in: Pơtho khan lơm hê thông truyên thanh đơng huyên weng rim xa, thi trân sư câp nhât thông tin lơm tơdrong jit ji weng tơdrong pơnhroh tơdrong phong dơt jit ji lơm tơring huyên
Adring tơdrong jơră dêh tơdrong pơtho khan, Huyên uy, UBND huyên pơgơl nganh y tê huyên weng UBND rim xa, thi trân ngo hnhei kơjăp tơdrong jăng pran đơng rim đôi tương ơĭ tơdrong ji; pơgơl rim kơ kuan, đơn vi, trương hok lơm tơring huyên don dep vê sinh, phun bơgang khư trung tiêu đôc lơm rim apung nă ma cham pơlei
Adring tơdrong tơmưt pơm pơjăng đơng đĭ đăng hê thông chinh tri, ahrĕi lơm tơring huyên đi boh ơĭ trương hơp mă như nhiêm Covid – 19
Pơgloh la rim unh hnam nă ma kon kông lơm tơring huyên, tơmăn tơl tơdrong đinh canh, đinh cư đunh, sư khăk phuk tơdrong bi duh đak choh jang, gơn tơdrong năm du canh, du cư weng pơglăi truh tai nguyên bri
Jơnang anu yuô ơu, Hat kiêm lam huyên Vinh Thanh jơh adring Phong nông nghiêp weng pơjing cham pơlei, Phong tai nguyên weng Môi trương thông kê, ra soat quy the đơng rim cham pơlei, pơlok năm ngo hnhei weng pơđam bơl đon ăn UBND huyên pơkă kơp ơĭ thâm quyên quy hoach, tơplih tơdrong chă yuô the lâm nghiêp tơkan the choh jang nông nghiêp ăn rim unh hnam tai đinh cư bi duh the choh jang
Tơdrong khao sat, quy hoach đei pơm kơjăp, ơĭ tơdrong adring tơk pơk hat kiêm lâm adring rim nganh chưk năng đơng huyên. Khul ngo hnhei bri phong hô huyên Vinh Thanh weng Cty lâm nghiêp Krông Bung, tơmăn tơl pơm tơjul bia pơgloh hiong hiơt lơm bri, tơjul hiong hiơt môi trương weng trơ tro adring tơdrong choh jang nông nghiêp
Adring tơdrong phă bri pơm mil ară boh ơĭ lech, lơm lư sơnăm jê ơu lơm tơring huyên ară boh ơĭ lech lư vu phă bri pơm mil glăi pơm hiong hiơt lư chđeh the bri
Tơdrong pơgloh la minh ksô unh hnam nă ma kon kông tơdrong băt đim đeo hơgei, choh jang mil chep tơdrong luân canh, bi kợặp; wă đi rim xa, thi trân đim ơ quy hoach chă yuô the kơjăp, tơdrong khuyên nông, khuyên lâm jơh đei pơnhroh lơm lư cham pơlei mălei tơdrong apo đim đuôĭ; tơdrong chă yuô the đơng nă ma bi trơ tro, minh ksô chđeh the quy hoach sư pơtăm long lương thưc mălei chep pơtăm long kông nghiêp; tơdrong pơm rim kông trinh thuy lơi, thuy điên pơm ăn minh ksô chđeh the choh jang đơng nă ma bia loi, lơm jơnang nang noh dân sô năr minh kjung, choh jang bi tơgum duh lơm tơdrong kơ wă lương thưc; giă ca minh ksô đô nông san, lâm san kjung đuôĭ, kich thich nă ma cham pơlei phă bri sư yok the pơm
Minh kơpah noh, tơdrong chă băt rôp băt phong tuk tơp quan đơng nă ma kon kông sư pơtho khan giao duc phap luât lơm jư vei weng pơjing bri ară han chê; đôi tương phă bri pơm mil năr kang tinh vi, phă bri boi tơdrong "akăl băo", pơm lơm kơmăng, chă yuô măy cưa chep ti sư koh phă long bri, lơm jơnang noh, tơdrong năm ngo hnhei bri đơng kiêm lâm cham pơlei, đơng rim chu bri ară bi dech kơna đim boh weng gơn tơtam rim vu pơm glăi
Tơdrong xư ly bơngai pơm glăi adring rim trương hơp phă bri pơm mil ară lư bât cập, đôi tương bi ơĭ jên nôp, tơdrong cương chê phă tuk hoa mau, khan pơtăm piêu bri adring minh ksô vu đim pơm đei
Minh kơpah noh, minh ksô đôi tương lơi jung tơdrong apung kông, tai đinh cư sư phă bri tơgal the pơm thoi sư đei đên bu jơnang ơĭ dư an pơm thuy điên
Sư gơn tơdrong anu, hat kiêm lam huyên Vinh Thanh jơh ăn lech minh ksô tơdrong sư gơn tơdrong phă bri pơm mil lơm tơring
Cu thê la kjung adring rim nganh, hôi đoan thê; jơră dêh tơdrong pơtho khan adring tơdrong trơ tro adring phong tuk, tơp quan weng tơdrong băt đơng nă ma cham pơlei, pơgloh la nă ma kon kông
Kiêm lâm đia ban dech oei jê nă ma, rôp băt tơdrong kơ wă đơng nă ma sư potho khan, krao akom, pơm tơplih tơdrong băt, tơdrong pơm đơng nă ma; kjung tơdrong năm ngo hnhei bri; boh, gơn tơ tam rim tơdrong phă bri glăi; pôk xuôn trach nhiêm đơng đôi ngu kiêm lâm dia ban, đơng rim chu bri lơm tơdrong jư vei bri; rim kơp, rim nganh ranh pơnhroh pơm rim chương trinh, dư an tơgum pơjing choh jang, pơjao bri, ăn thŭ bri, khoan jư vei bri boi Nghi quyêt 30a đơng kơpal the đak sư nă ma ơĭ thu yok alưng, pơtep quyên lơi weng trach nhiêm đơng nă ma lơm tơdrong ngo hnhei jư vei bri
Bơghê 'năr 02.3, UBND huyên pơlŏk hŏp giao 'ban tơdrong phong dơt jĭt Covid – 19
Dư weng pơgơl măng hŏp ơĭ đ/c Chu tich UBND huyên Lê Văn Đâu; đ/c Huynh Đưc Bao – Phŏ chu tich UBND huyên
'Boi pơtho khan đơ̆ng nganh chư̆k năng, truh ahrĕi lơ̆m tơring huyên jơh pơjing anao weng pơjao tơdrong pơm ăn rim thanh viên khul pơgơl; jơh ăn lĕch glong pơnhroh tơgŭm 4 kơ̆p đô jĭt jĭ; nganh chư̆k năng jơh pơm duh rim tơdrong phong dơt, tơdrong kiêm soat nhiêm khuân, phân kông kang 'bô trư̆k 24/24 phong dơt jĭt jĭ viêm trong hô hâp kơ̆p yua chung anao vi rut Corona pơm lĕch; jơh phun bơgang khư khuân Cloramin B lơ̆m đĭ đăng rim trương hŏk, lơ̆m rim chơ, rim kơ kuan, đơn vi lơ̆m tơring huyên weng TTYT sư̆ phong dơt jĭ Covid – 19
Pơlŏk phun bơgang Cloramin B khư trung đĭ đăng apung trương weng lơ̆p hŏk adrol jơnang hŏk sinh tơmưt hŏk 'năr 02.3.2020
TTYT huyên jơh pơlŏk pơtho khan ăn rim 'ban, nganh, hôi đoan thê weng y tê trương hŏk lơ̆m rim tơdrong khư khuân
Pơlŏk pơtho khan phong dơt jĭt jĭ viêm trong hô hâp kơ̆p yua chung anao vi rut Corona pơm lĕch adrĭng lư tơdrong in: truyên thanh, tơ rơi
Minh kơpah rim tơdrong pơjăng khan 'noh, lơ̆m phong dơt jĭt ară ơĭ lư hrat tơnap in ahrĕi đim ơĭ vaccine phong jĭt Covid – 19; rim tơdrong phong jĭ pơgloh la gơning tơmưt vê sinh môi trương, vê sinh kơdih ơkơ̆u… kơna tơdrong apoh jĭt jĭ lơ̆m nă ma la pơgloh grông
Pơgloh, ahrĕi 66 quôc gia weng apung lanh thô jơh ơĭ bơngai dương tinh adring Covid – 19
Sư̆ chu đông lơ̆m tơdrong phong dơt jĭt jĭ lơ̆m tơring huyên, đ/c Lê Văn Đâu – Chu tich UBND huyên – Trương khul pơgơl pơkă rim kơ kuan, đơn vi weng nganh chư̆k năng ling lang kjung tơdrong pơtho khan sư̆ đinh hươ̆ng weng tơgŭm nă ma alê̆ kơ kach phong dơt jĭt
Pơlŏk pơtho khan lơ̆m tơdrong phong dơt jĭt Corona ăn đĭ đăng thôn trương, y tê thôn, pơlei lơ̆m tơring huyên
Dach ngŏ hnhĕi, phân tich ksô̆ liêu ngŏ hnhĕi minh kơ kach ling lang, ơĭ hê thông, pơtho khan trơ trŏ tơdrong weng tơdrong pơjing đơ̆ng jĭt jĭ sư̆ ơĭ tơdrong phong dơt trơ trŏ
Krao tơdrong adrĭng pơm đơ̆ng rim 'ban, nganh, hôi đoan thê… lơ̆m tơdrong krao akŏm nă ma pơnhroh rim tơdrong phong dơt jĭt jĭ Covid – 19
Pơm anhao ti sat khuân, khư khuân trong măt, sut sàn, trang thiêt 'bi, đô lơ̆m ŭnh hnam
TTYT huyên tơmăn tơl duh bơgang, vât tư, trang thiêt 'bi, hoa chât weng nhân lư̆k tơgŭm tơtam tơdrong phong dơt jĭt jĭ viêm trong hô hâp kơ̆p yua chung anao đơ̆ng vi rut Corona pơm lĕch lơ̆m tơring huyên weng pơgĕi piêu tơdrong pơm dach đơ̆ng Đôi tơgŭm ranh, Đôi câp cưu lưu đông
UBND rim xa, thi trân wă ranh adrĭng nganh chư̆k năng rôp kơjăp danh sach ŭnh hnam ơĭ bơngai năm pơm oei nươc ngoai sư̆ pơtho khan tơtam ăn nganh chư̆k năng jơnang kăn hơ sưt lơ̆m đak sư̆ ơĭ tơdrong krao akŏm pơm phong dơt
Bơghê 'năr 03.3, Công an huyên Vinh Thanh pơlŏk măng công 'bô quyêt đinh đơ̆ng Giam đôc Công an tinh weng Trương kông an huyên lơ̆m điêu đông Công an chinh quy đam nhiêm chư̆k danh công an xa, thi trân
Truh dư weng ăn rim Quyêt đinh ơĭ Đai ta Huynh Văn An – Pho giam đôc Công an tinh, đ/c Lê Văn Đâu – Chu tich UBND huyên
Dơnŏ măng lê, Công an huyên Vinh Thanh jơh công 'bô weng ăn Quyêt đinh điêu đông 20 đ/c Công an chinh quy đơ̆ng công an huyên sưt đam nhân rim chư̆k danh Trương, phŏ công an weng công an viên lơ̆m 5 xa, thi trân
'Boi 'noh, măng mă anu, Giam đôc công an tinh điêu đông 12 đ/c công an chinh quy công an huyên Vinh Thanh đam nhiêm chư̆k vŭ trương, phŏ công an xa, thi trân (lơ̆m 'noh ơĭ 06 đ/c pơm trương công an xa); Công an huyên điêu đông 8 đ/c công an chinh quy sư̆t pơm công an viên lơ̆m rim xa, thi trân thoi lĕ: xa Vinh Quang, Vinh Hoa, Vinh Thinh, Vinh Hao, Vinh Kim weng thi trân Vinh Thanh
Rim đ/c công an chinh quy đei điêu đông đam nhân chưk danh công an xa, thi trân huyên Vinh Thanh đei đao tao kơ 'ban lơ̆m chinh tri, phap luât, nghiêp vu công an kon tơring, ơĭ kinh nghiêm tơpă lơ̆m tơdrong pơm, tơtam pơđam 'bơl đon ăn kơ̆p uy, khul pơgơl cham pơlei pơlŏk pơnhroh ơĭ thu 'yŏk rim tơdrong đơ̆ng Đang, Kơpal weng kông an kơ̆p kơpưng lơ̆m tơdrong tơmăn tơl an ninh trât tư oei cơ sơ
Dơnŏ măng công 'bô quyêt đinh, rim đ/c pơgơl công an tinh weng huyên pơkă rim đ/c công an chinh quy jơnang sưt cơ sơ keh kong hơgĕi tơdrong đei pơjao weng pơm đei tơdrong lui đơ̆ng Đang bô, khul pơgơl weng nă ma oei cham pơlei
Đei alê̆, truh ahrĕi, huyên Vinh Thanh jơh ơĭ 30 đ/c công an đei điêu đông đam nhiêm rim chưk danh công an lơ̆m 9/9 xa, thi trân lơ̆m tơring huyên
Bơghê 'năr 04.3, Đang uy xa Vinh Quang pơlŏk Hôi nghi quan triêt hŏk tơ̆p tơdrong chuyên đê sơnăm 2020 ăn đĭ đăng Đang viên lơ̆m Đang bô
Adrĭng pơm hŏk tơ̆p, đang viên jơh đei pơnhroh quan triêt chuyên đê kjung khôi đai đoan kêt đĭ đăng nă ma, tơjung pơm Đang weng tơdrong chinh tri uôi iêl, kơjăp 'boi nưih sơngưm yăl arih alưng liêm HCM
Rim tơdrong cu thê lơ̆m nưih sơngưm yăl arih alưng liêm HCM; 'bai hŏk lich sư đơ̆ng kach mang Viêt Nam ơla tơdrong pơgơl đơ̆ng Đang lơ̆m đai đoan kêt đĭ đăng nă ma; tơjung pơm Đang weng tơdrong chinh tri uôil iêl kơjăp; rim tơdrong ăn lĕch lơ̆m đai đoan kêt đĭ đăng nă ma, tơjung pơm Đang weng tơdrong chinh tri uôil iêl kơjăp lơ̆m tơdrong ahrĕi; chă yuô nưih sơngưm HCM lơ̆m đai đoan kêt đĭ đăng nă ma la tơdrong chiên lươc đơ̆ng kach mang Viêt nam, la tơdrong grông lơ̆m tơjung pơm weng jư vei teh đak; tơjung pơm Đang weng tơdrong chinh tri uôil iêl kơjăp, phat huy rim tơdrong đơ̆ng Đang, chĭnh sach phap luât đơ̆ng kơpal; minh ksô Êtơdrong pơm cu thê
Đơ̆ng rŏng hŏk tơ̆p chuyên đê anu, Đang uy xa pơkă rim chi bô wă ăn tơdrong sinh hoat chuyên đê sơnăm 2020 tơmưt sinh hoat thương ky weng sinh hoat chuyên đê, 'biêa pơgloh minh quyê minh măng, đinh ky pơlŏk sinh hoat lơ̆m rim tơdrong ơĭ liên quan trưk tiêp truh tơdrong chinh tri đơ̆ng chi bô weng rim đang viên đơ̆ng chi bô, pơđam 'bơl lơ̆m rim tơdrong khăk phŭk rim han chê̆, ăn lĕch tơdrong pran, pơtho khan thu 'yŏk pơm 'boi, pơtho khan thu 'yŏk adrĭng kơ̆p uy kơ̆p kơpưng
Rim đang viên liên hê kơdih ơkơ̆u năm truh tơjung pơm hla cam kêt tu dương, ren luyên, pran đơ̆ng kơdih ơkơ̆u, thoi 'noh ăn lĕch tơdrong pran pơm 'boi, khăc phŭk rim han chê̆, khuyêt điêm đơ̆ng ơkơ̆u lơ̆m jơnang pơm, sinh hoat rim 'năr
Jơnang anu yuô ơ̆u, kơ̆p uy chi bô weng khul pơgơl pơlei M2, xa Vinh Thinh jơh kjung tơdrong pơtho khan, krao akŏm nă ma kon pơlei pơm hơgei rim tơdrong đơ̆ng Đang, chĭnh sach phap luât đơ̆ng kơpal, rim quy ươc, hương ươc đơ̆ng pơlei
Lơ̆m 'noh anhôm jơră dêh trong glong đĭ đăng nă ma adrĭng pơm jư vei an ninh teh đak pơtĕp adrĭng pơm măng krao akŏm đĭ đăng nă ma đoan kêt tơjung pơm cham pơlei anao, đô thi alưng liêm; pơlei bĭ ơĭ bơngai pơm glăi weng rim tê nan xa hôi; thoi 'noh pơjăng krao akŏm nă ma pơjing kinh tê, tŭk bơngot dơnuh
Lơ̆m trong glong pơjing kinh tê, nă ma kon pơlei jơh alê̆ tơgŭm, tơjung pơm rim mô hinh hay ơĭ thu 'yŏk lơ̆m kĭa rong, pơtăm 'long sư̆ pơjing kinh tê ŭnh hnam
Yua 'noh, tơdrong yăl arih đơ̆ng nă ma kon kông pơlei M2 'năr kang đei pôk xuôn
Pơlei M2 la đơn vi pơgloh đơ̆ng xa Vinh Thinh lơ̆m lư sơnăm ling dach jư kơjăp danh hiêu Pơlei văn hoa
Lư sơnăm jê̆ ơ̆u, huyên Vinh Thanh jơh pơnhroh đông bô, tơtam rim chương trinh, chinh sach kon kông đơ̆ng kơpal teh đak
Pơgloh thoi qua rim chương trinh muk tiêu kơpal teh đak weng rim tơdrong kon kông, cơ sơ ha tâng oei apung kông nă ma kon kông đei ngŏ hnhei tơgŭm
Tơdrong pơnhroh pơm rim chương trinh, dư an, pơgloh la Chương trinh mŭk tiêu kơpal teh đak tơjul dơnuh kơjăp weng rim tơdrong tơjul dơnuh lơ̆m jơnang anu yuô ơ̆u dach ơĭ tơdrong adrĭng hơgĕi tơ̆kpơ̆k rim kơ̆p, rim nganh lơ̆m jơnang pơlŏk pơm
Yua 'noh, chương trinh đei pơnhroh pơm khă alưng weng kơjăp kơna jơh pơm tơplih tơdrong băt lơ̆m tơjul dơnuh, pơm kjung tơdrong chu đông, kjung đơ̆ng ŭnh hnam dơnuh tiêp 'yŏk weng chă yuô ơĭ thu 'yŏk chĭnh sach weng tơdrong tơgŭm đơ̆ng kơpal sư̆ đĭ dơnuh, kjung pơm bơdrong
Yua 'noh tơdrong kinh tê – xa hôi apung nă ma kon kông oei huyên Vinh Thanh jơh ơĭ tơdrong tơplih mă ro loi
Tơdrong yăl arih weng nưih sơngưm đơ̆ng nă ma lơ̆m tơring huyên ling lang đei alưng loi
Minh kơpah, rim sơnăm huyên ară pơnhroh tơgŭm rim ŭnh hnam nă ma kon kông pơgloh hrat tơnap vei jên pơjing choh jang đơ̆ng NHCSXH huyên sư̆ ơĭ jên tơgŭm pơjing kinh tê
Wă đĭ rim ŭnh hnam đei vei jên hơdơi chă yuô nguôn jên trơ trŏ tơdrong, phat huy thu 'yŏk đơ̆ng tơdrong chă yuô nguôn jên vei sư̆ pơjing kinh tê pơm alưng tơdrong yăl arih
Đei alê̆, atŭch sơnăm 2019, ksô̆ ŭnh hnam lơ̆m tơring huyên tơjul ară 3.750 ŭnh hnam, 'yŏk ty lê 37,99%, lơ̆m 'noh ŭnh hnam bơngai kon kông la 1.405 ŭnh hnam, tơjul ară 159 ŭnh hnam pơting adrĭng sơnăm adrol
Lơ̆m lư sơnăm anu yuô ơ̆u, yua tơdrong pơgơl pơgloh đơ̆ng kơ̆p uy Đang, tơdrong ngŏ hnhei, pơgơl đơ̆ng khul pơgơl weng tơdrong pơtho khan giao duc đơ̆ng rim hôi đoan thê, lơ̆m 'noh ơĭ khul krao akŏm đơ̆ng thôn pơm nong côt
Rim sơnăm, Khul krao akŏm thôn Ta Điêk dach adrĭng rim nganh, hôi đoan thê pơtho khan kang 'bô weng nă ma pơm hơgĕi rim Nghi quyêt đơ̆ng Đang, chĭnh sach phap luât đơ̆ng kơpal, pơjăng adrĭng pơm rim trong glong oei cham pơlei
Lơ̆m 'noh kang 'bô, đang viên, hôi viên, đoan viên dach pơjing tơdrong nưih sơngưm gương mâu pơtĕp adrĭng hŏk weng pơm 'boi nưih sơngưm yăl arih alưng liêm HCM sư̆ pơm nưih ăn nă ma cham pơlei pơm 'boi
Thoi qua măng krao akŏm jơh pơm tơdrong tơplih lơ̆m tơdrong băt weng tơdrong pơm đơ̆ng kang 'bô weng nă ma lơ̆m thôn
Đơ̆ng 'noh rim trong glong lơ̆m apung nă ma 'năr kang năm tơmưt tơdrong jơrŭ, lư ŭnh hnam jơh ơĭ nưih sơngưm kơdih kjung lơ̆m tơdrong yăl arih
Lơ̆m sơnăm 2019, thôn Ta Điêk ơĭ 97,7 ksô̆ ŭnh hnam đat danh hiêu ŭnh hnam văn hoa weng 100% đei kông nhân thôn, pơlei văn hoa
Lơ̆m 02 khĕi kơl sơnăm 2020, Công an huyên Vinh Thanh jơh pơlŏk 2 ca adrĭng 8 măng kang bô, chiên si năm ngŏ hnhei, châÊn chinh, pôk xuôn thu 'yŏk tơdrong ngŏ hnhei kơpal lơ̆m an ninh trât tư, pơgloh la ngŏ hnhei vu khiê, đô đoh, đô tơgŭm, ngŏ hnhei cư trŭ, ngŏ hnhei rim cơ sơ tĕch bơdro nganh nghê ơĭ tơdrong an ninh trât tư, jĭt vŭ hlău phat sinh bơngai pơm glăi in dơnŏ chăp đô, kraoke, hnam pơdơi
Thu 'yŏk, jơh thu 'yŏk 2 phao đô chê lơ̆m tơring 02 xa Vinh Sơn weng Vinh Kim
Ngŏ hnhei cư trŭ adrĭng công nhân pơm biêk dơnŏ Kŭm công nghiêp Ta Suc, qua 'noh jơh 'boh weng xư lyê hanh chĭnh 01 trương hơp bĭ pơm trơ trŏ tơdrong lơ̆m thông 'băo lưu trŭ, phat jên 200 ơbơ̆u; pơtho khan đăng kyê gia han tam trŭ ăn 10 trương hơp
Ngŏ hnhei, châÊn chinh 01 cơ sơ tĕch bơdro ăn thŭ lưu trŭ
Ngŏ hnhĕi, pơtho khan 54 ŭnh hnam tĕch đô tap hoa lơ̆m tơring huyên pơm cam kêt bĭ chĕp jư, tĕch bơdro rim loai phăo đoh, đô sơhmanh glăi
Ahrĕi plĕnh atung lơ̆m jơnang tơkan jan, la tơdrong alưng sư̆ rim loai jĭt jĭ apoh dêh
Sư̆ chu đông phong dơt jĭt jĭ, huyên Vinh Thanh jơh pơjăng pơgơl rim nganh, rim cham pơlei pơnhroh tơdrong phong dơt jĭt jĭ
Pơgloh la ăn tơpul xem rong lơ̆m rim xa, thi trân lơ̆m tơring huyên
Tơdrong chih đơ̆ng rŏng ơ̆u khan truh tơdrong tiêm phong oei Vinh Thanh
Xa Vinh Thinh ơĭ tơpul yĕr, ơda loi 12.000 tŏ, lơ̆m 'noh tơpul ơda ơĭ khoang 9.000 tŏ
Pơm glong pơnhroh tiêm phong ăn tơpul xem rong
Ahrĕi xa Vinh Thinh atung pơjăng pơnhroh tơdrong tiêm phong adrĭng tơdrong truh rim măng, gơgŏ măng rim hnam sư̆ tơmăn tơl pơm trơ trŏ glong pơnhroh mă huyên Vinh Thanh jơh ăn lĕch
Tơdrong tiêm phong jĭt jĭ ăn tơpul xem rong lư sơnăm anu yuô ơ̆u đei xa pơnhroh pơm hơgei, nă ma jơh băt đei tơdrong glăi đơ̆ng jĭt jĭ adrĭng tơpul xem rong, yua 'noh, ty lê tiêm phong dach đat loi 95%
Pơm tơdrong pơgơl đơ̆ng huyên lơ̆m tơdrong pơnhroh tơdrong tiêm phong vaccine ăn tơpul xem rong sơnăm 2020, truh jơnang ahrĕi, xa Vinh Thinh jơh pơnhroh tiêm phong đei 5.000 liêu vaccine ăn tơpul yĕr, ơda, đat ty lê khoang 41% glong pơnhroh
Lơ̆m jơnang truh, xa pran pơm keh kong tơdrong tiêm phong jĭt jĭ 'boi trơ trŏ glong pơnhroh ăn lĕch
Ŭnh hnam 'bok Huynh Ngoc Anh oei thôn Vinh Trương, xa Vinh Thinh la ŭnh hnam kĭa rong tơpul ơda adrĭng jê̆ 600 tŏ
Đơ̆ng rŏng jơnang đei kang bô thu y đơ̆ng huyên weng xa pơtho khan, ŭnh hnam 'bok jơh dach pơnhroh rim tơdrong phong dơt jĭt ăn tơpul ơda đơ̆ng ŭnh hnam
Minh kơpah pơm tiêm phong duh rim loai vaccine phong jĭt ăn tơpul ơda, ŭnh hnam ară đei kang bô thu y dach phun bơgang tiêu đôc khư trung apung kĭa rong, adrung adron đơ̆ng ŭnh hnam
Yua 'noh, tơpul ơda đơ̆ng ŭnh hnam 'bok dach yăl arih weng pơjing hơgei
Ahrĕi xa atung pơnhroh pơm tơdrong tiêm phong vaccine măng mă I sơnăm 2020, rim ŭnh hnam kĭa rong kung dach pơm tơdrong alưng ăn kang bô pơm hơgei tơdrong tiêm phong
Tơmăn tơl ăn tơpul xem rong yăl arih weng pơjing hơgei bĭ yŭ jĭt jĭ pơm anh hương truh kinh tê đơ̆ng ŭnh hnam
Pơm tơdrong pơgơl đơ̆ng UBND huyên, Trung tâm jĭt vŭ nông nghiêp huyên adrĭng khul pơgơl cham pơlei pơnhroh tơdrong phong dơt jĭt
Ahrĕi, 100% xa, thi trân jơh pơnhroh tơdrong tiêm phong kŭm yĕr, ơda
'Boi glong pơnhroh, truh đĭ khĕi 3 huyên Vinh Thanh jơh keh kong tơdrong tiêm phong ăn tơpul yĕr, ơda lơ̆m tơring huyên
Minh kơpah 'noh, Trung tâm kung pơjăng pơm tơdrong phun bơgang tiêu đôc khư trung ăn rim ŭnh hnam kĭa rong weng rim trang trai grông
Thoi 'noh, adrĭng rim nganh chưk năng kjung tơdrong năm ngŏ hnhei pơgloh adrêch xem rong đơ̆ng dơnŏ nai nhâp sư̆t
Lơ̆m huyên Vinh Thanh ơĭ loi 152.000 tŏ xem rong rim loai, lơ̆m 'noh kơdih tơpul yĕr, ơda ơĭ loi 116.000 tŏ
Sư̆ pơm hơgei tơdrong phong dơt jĭt jĭ
Đơ̆ng kơl sơnăm atruh ahrĕi, huyên Vinh Thanh jơh anhôm tiêm phong jĭt kŭm ăn tơpul yĕr, ơda, thoi 'noh kung jơh phun bơgang tiêu đôc khư trung ăn rim ŭnh hnam kĭa rong lơ̆m rim xa, thi trân
Yua chu đông pơnhroh tơdrong phong dơt jĭt jĭ kơna tơpul xem rong lơ̆m tơring huyên Vinh Thanh dach pơjing alưng, lư sơnăm ling bĭ ơĭ 'boh lĕch jĭt jĭ
Ksơ năr 11.3, Khul tô chưk Huyên uy Vinh Thanh pơlok Hôi nghi tông kêt tơdrong tơjung pơm Đang sơnăm 2019, pơnhroh tơdrong pơm sơnăm 2020
Dư weng pơgơl Hôi nghi ơĭ đ/c Hô Xuân Anh – TUV – Bi thư Huyên uy Vinh Thanh
Sơnăm 2019, Khul tô chưk Huyên uy Vinh Thanh jơh pơm hơgei tơdrong pơđam bơl đon ăn thương trưk, Khul thương vu Huyên uy pơgơl pơm hơgei rim tơdrong in
Tơdrong gô đech Đai hôi Đang bô rim kơp nhiêm ky 2020 – 2025, năm truh Đai hôi đai biêu măng mă XVIII đơng Đang bô huyên; Tơdrong kang bô; tơdrong tơjung pơm tô chưk cơ sơ Đang weng đang viên; tơdrong jư vei chinh tri nôi bô
Pơđam bơl đon Huyên uy Vinh Thanh pơlok ăn huy hiêu Đang ăn 75 đang viên; kêt nap 94 nă ma pơgloh tơmưt đang
Tơdrong tô chưk kang bô đei ngo hnhei pơgơl năm tơmưt tơdrong, pơm kơ ban hơgei rim tơdrong lơm công tac kang bô; tơdrong pơgơl, pơtho khan tơdrong kiêm điêm, pơtho khan, xêp loai chât lương sơnăm 2019 adring tô chưk đang, đang viên weng tơp thê, kơdih ơkơu kang bô pơgơl, pơgơl ngo hnhei rim kơp tơmăn tơl boi quy đinh; sơnăm anu yuô ơu, Huyên Vinh Thanh kung jơh pơm keh kong tơdrong săp xêp rim tô chưk cơ sơ đang trơ tro adring săp xêp tô chưk bô may dơnŏ minh ksô kơ kuan, đơn vi
Ahrĕi, Đang bô huyên Vinh Thanh ơĭ 51 tô chưk cơ sơ Đang, qua pơtho khan xêp loai atuch sơnăm, ơĭ 47 tô chưk cơ sơ Đang keh kong hơgei tơdrong pơm, lơm noh ơĭ 09 tô chưk cơ sơ Đang keh kong pơgloh tơdrong pơm
Sơnăm 2020, tơdrong tô chưk tơjung pơm Đang đơng huyên anhôm tơmưt rim tơdrong pơm in: Gô đech hơgei Đai hôi Đang bô rim kơp năm truh đai hôi măng mă XVIII đơng Đang bô huyên nhiêm ky 2020 – 2025
Ling lang pơm ơpi thu yok rim nghi quyêt Trung ương lơm tơdrong tô chưk tơjung pơm Đang; tơjung pơm tô chưk cơ sơ Đang weng pôk xuôn tơdrong thu yok đei đang viên; pôk xuôn tơdrong pơđam bơl đon lơm tơdrong tô chưk tơjung pơm đang; pran pơm keh kong hơgei tơdrong đei pơjao
Bơghê năr 09.3, Pho chu tich UBND huyên Huynh Đưc Bao jơh năm ngo hnhei tơdrong vê sinh phong dơt jit Covid-19 dơnŏ Trương THPT Vinh Thanh weng Trương PTDTNT&THPT Vinh Thanh
Jơnang anu yuô ơu, Trương THPT Vinh Thanh weng Trương PTDTNT&THPT Vinh Thanh jơh anhôm dêh ăn tơdrong phong dơt jit ji Covid-19
Rim trương jơh pơlok phun bơgang Cloramin B đĭ đăng apung pơm biêk, rim lơp hok, sân trương
Thoi noh, pơlok don vê sinh, pơtho khan hok sinh rim tơdrong phong dơt hit ji, tơmăn tơl vê sinh an toan trương hok
Đơng rong kơpăng pơgơl hnam trương pơtho khan lơm tơdrong phong dơt jit ji Covid-19 adrol weng đơng rong yok rim đe hyoh hok sinh truh trương hok tơp, Pho chu tich UBND huyên Huynh Đưc Bao jơh ghi yok weng bơne tơdrong phong dơt jit Covid-19 đơng rim hnam trương
Thoi noh, pơtho khan minh ksô tơdrong pơgloh mă rim hnam trương wă pơnhroh pơm sư tơmăn tơl an toan trương hok la: ling lang jơră dêh tơdrong pơtho khan lơm rim tơdrong phưk tap đơng jit ji Covid-19 lơm hê thông phat thanh đơng hnam trương, pơtho khan rim đe hyoh hok sinh jư vei vê sinh, anhao ti dach đơng xa phong weng dung dich anhao ti, hlôch khâu trang weng bi giao lưu anhôm lư bơngai
Minh kơpah, tơmưt rim măng hok wă pơtho khan rim đe hyoh hok sinh pha loang dung dich Cloramin sư sut đĭ đăng ban ghê weng ti rôp măng
Tơmăn tơl pơnhroh hơgei glong pơnhroh pơtơp, chu đông pơjăng lơm tơdrong phong dơt jit ji Covid-19 minh kơ kach ơĭ thu yok
Sơnăm 2020, huyên Vinh Thanh đei phân bô pơnhroh pơm 5 mô hinh thoi le: Mô hinh ưng dung công nghê choh jang thâm canh long kơnhiêm boi tơdrong ViêtGAP ơĭ chă yuô hê thông chruh đak ban tư đông, quy mô 02 ha oei xa Vinh Quang; Mô hinh ngo hnhei jit ji tông hơp lơm long chanh dây, quy mô 01 ha oei xa Vinh Sơn; Mô hinh pơlok choh jang hla nhem ViêtGap adring tơdrong: dưa leo, khô qua, quy mô 0,5 ha oei thôn Đinh Trương, xa Vinh Quang weng thôn Đinh Binh, thi trân Vinh Thanh
Mô hinh kia rong yer tơhnglaih lơm the dal hnam boi tơdrong đăc san, quy mô 100 to oei thi trân Vinh Thanh; Mô hinh pơtăm thâm canh minh ksô adrêch nhăt anao lơm jưng the chuyên đôi pơtep adring glong pơnhroh tơjung pơm liên kêt chuôi đô sa kia rong quy mô 01 ha oei xa Vinh Hiêp
Unh hnam adring pơm mô hinh đei kơpal tơgum 70% jên adrêch, vât tư, phân bon, bơgang jư vei long pơtăm (kơdih mô hinh chanh dây oei Vinh Sơn, unh hnam nă ma kon kông đei tơgum 100% jên adrêch, vât tư, phân bon, bơgang jư vei long pơtăm)
Minh kơpah ară đei pơtho khan kơ kach pơm adrol jơnang năm tơmưt choh jang
Pơtho khan tuk bơngot dơnuh la tơdrong pơgloh lơm tơdrong pơjing kinh tê – xa hôi đơng huyên
Yua noh, huyên Vinh Thanh dach anhôm pơgơl tơdrong pơnhroh pơm rim chinh sach, chương trinh, dư an lơm tơjul dơnuh đei pơm đông bô đơng huyên truh cơ sơ
Sư pơnhroh ơĭ thu yok tơdrong tơjul dơnuh, huyên Vinh Thanh dach kiên toan Khul pơgơl tơjul dơnuh, tơjung pơm glong pơnhroh, phân kông tơdrong pơm cu thê ăn rim thanh viên sư tơdrong tơjul dơnuh đei pơm dach
Thoi noh, tơjung pơm glong pơnhroh tơjul dơnuh adring rim tơdrong cu thê, lơm noh, anhôm pơtho khan rim muk đich, y nghia, tơdrong pơgloh đơng tơdrong tơjul dơnuh đơng lư tơdrong, sư pôk xuôn tơdrong băt ăn nă ma lơm tơdrong pơjing kinh tê, tuk bơngot dơnuh
Đơng noh, ty lê unh hnam dơnuh đơng huyên tơjul qua rim sơnăm boi tơdrong ăn lech
Đei alê, truh atuch sơnăm 2019, ty lê unh hnam dơnuh lơm tơring huyên tơjul 6,34% pơting adring sơnăm adrol
Sư tơdrong tơjul dơnuh năr kang ơĭ thu yok, kơp uy, khul pơgơl, đoan thê rim kơp weng nă ma lơm tơring huyên pơjăng adring pơm, pơm lech tơdrong tơplih lơm tơdrong băt, nưih sơngưm kơdih kjung đơng rim nă ma, pơgloh la unh hnam dơnuh, unh hnam jê dơnuh chu đông chă băt hok hoi kinh nghiêm lơm choh jang, pơm tơdrong sư kjung đi dơnuh
Jơnang anu yuô ơu, thoi qua tơdrong pơm dư an tơgum choh jang boi chương trinh 135, minh ksô cham pơlei lơm tơring huyên jơh anhôm tơgum rim tơdrong chep tơdrong kơjăp in: tơgum măy mok, thiêt bi, adrêch xem rong, long sa plei, tơjung pơm rim mô hinh pơjing chohjang pơgloh, ơĭ thu yok kinh tê đuôĭ
Yua noh, nă ma jơh tơplih đei tơdrong băt lơm tơdrong choh jang anao lơm pơjing kinh tê nông nghiêp, pơgloh lơm tơdrong chă adrêch long pơtăm, xem rong trơ tro adring tơdrong choh jang đơng cham pơlei weng tơjung pơm rim tơdrong ky thuât pơgloh chep ăn thu yok choh kang, đat thu yok kinh tê đuôĭ
Rim chương trinh, dư an, chinh sach apung nă ma kon kông weng apung kông jơh chep ăn thu yok tơpă, tơgum rim unh hnam dơnuh weng unh hnam jê dơnuh ơĭ tơdrong kjung lơm tơdrong yăl arih
Ahrĕi, mưk yăl arih đơng nă ma oei rim xa, thôn pơgloh hrat tơnap lơm tơring huyên cơ ban alưng weng ơĭ tơdrong pơjing
Loi 90% chđeh the choh jang nông nghiêp ơĭ hê thông thuy lơi chruh đak tơgum choh jang; 95% ksô unh hnam đei chă yuô đak sinh hoat trơ tro vê sinh; thu yok tinh jơnum kơl bơngai đat loi 27 triêu đông; ty lê unh hnam dơnuh tợul ară 37,99%
Boi Cty TNHH tinh bôt săn Nhiêt Đông Tâm Vinh Thanh ăn alê: Minh năr hnam may thu ruôt đơng 300 – 400 tân kumi nguyên liêu đơng rim apung pơtăm ku mi lơm tinh weng rim tinh Tây nguyên sư tơgum pơm
Ahrĕi, giă kumi nguyên liêu ham lương tinh bôt đat 30% atung đei đơn vi thu ruôt lơm hnam may oei mưk đơng 1,9 – 2 triêu đông/minh tân, tơjul loi 01 triêu đông minh tân pơting adring atuch sơnăm 2019; nguyên nhân la yua anh hương đơng jit Covid-19 pơm ăn xuât khơu tinh bôt tơjrưm lư hrat tơnap
Jơnang anu yuô ơu, tơdrong pơm uy thac ăn vei rim chương trinh tin jung chinh sach thoi qua rim tô chưc chinh tri xa hôi thoi le: Hôi nông dân, Hôi phu nư, Hôi CCB, Đoan đe adruh tơdăm lơm huyên Vinh Thanh jơh krao jung đei jăng pran đơng đĭ đăng hê thông chinh tri adring jăng tơgum bơngai dơnuh weng rim đôi tương chinh sach nai
Đơng nguôn jên anu, lư unh hnam ơĭ tơdrong tơgum pơjing choh jang, pôk xuôn thu yok, ling lang ăn kon năm hok weng pơm alưng tơdrong thu yok đei tơdrong yăl arih
Minh kơpah noh, rim đoan thê yok uy thac jơh pơjăng pơgơl tô chưc Hôi cơ sơ adring kơjăp adring Phong giao jit NHCSXH adring kơp pơm ơĭ thu yok rim tơdrong yok uy thac adring NHCSXH
Thoi noh, ling lang adring pơm rim tơdrong cung cô, pôk xuôn tơdrong thu yok đei đơng tô chưc hôi yok uy thac rim kơp weng tơdrong thu yok đei đơng rim Tô amăn jên weng vei jên
Pơlok pơtho khan pôk xuôn tơdrong thu yok đei tơdrong pơm, huy đaoong jên gưi đơng rim tô chưc weng kơdih ơkơu dơnŏ giao dich xa
Tơjung pơm tơdrong amăn jên, pôk mưk gưi jên dơnŏ NHCSXH đơng tô viên Tô amăn jên weng vei jên
Pơm trong glong tơjroh CCB gương mâu, jơnang anu yuô ơu, rim kơp hôi CCB lơm huyên jơh pơnhroh lư tơdrong pơm cu thê, jê adring tơdrong thưk tê oei rim cham pơlei, pơm tơdrong tơplih pơjăng lơm nưih sơngưm weng tơdrong pơm đơng kang bô, hôi viên
Boi noh, rim tơdrong pơm đei rim kơp Hôi pơtho khan ăn nă ma hương lư tơmưt tơdrong pơm ăn đe hyoh pơm boi weng pơtho khan, krao akom nă ma pơm hơgei rim tơdrong đơng Đang, chinh sach phap luât đơng kơpal; đoan têt tơgum adring pơjing kinh tê, tuk bơngot dơnuh; adring pơm tơgum ơĭ thu yok rim tơdrong phưk tap oei cơ sơ; chu đông adring đoan đe adruh tơdăm giao duc, bôi dương ly tương cach mang, pôk xuôn tơdrong băt canh giac ăn đe adruh, bi sư bơngai brư dui, lơi dung
Rim tơdrong đat đei lơm trong glong "CCB gương mâu" jơnang anu yuô ơu jơh pơgop tơdrong bi ken adring kơp uy, khul pơgơl cham pơlei lơm tơdrong pơjing kinh tê xa hôi, jư kơjăp an ninh chinh tri, trât tư an toan xa hôi
Thu yok noh jơh minh chưng ăn nưih sơngưm, tơdrong pran đơng rim nă ma, kăn hơ dach la rim nưih sơngưm sư rim đe hơyoh hok tơp weng pơm boi
Qua noh, uy tin weng vi thê đơng rim kơp hôi CCB kung năr kang đei pôk xuôn
Thoi qua măng krao akom "Hok weng pơm boi nưih sơngưm yăl arih alưng liêm HCM" pơtep adring tơjung pơm unh hnam văn hoa
Truh ahrĕi, huyên Vinh Thanh ơĭ 952 unh hnam nă ma bơngai lư sơnăm đat danh hiêu văn hoa, yok 42,27% ksô nă ma bơngai lư sơnăm lơm huyên
Pơgloh la ơĭ 400 nă ma bơngai lư sơnăm đat danh hiêu "Tuôi cao – gương sang" rim kơp
Minh kơpah noh, lơm sơnăm 2019, rim kơp hôi bơngai lư sơnăm lơm tơring huyên jơh pơlok mưng tho ăn 1.450 yă, bok; lơm noh sơnăm đơng 60 truh 80 la 1.230 yă bok, sơnăm đơng 80 kjung ơĭ 220 yă bok
Phat huy rim tơdrong đat đei, Hôi bơngai lư sơnăm huyên Vinh Thanh ling lang jơră dêh rim trong glong tơjroh amem the đak in: Trong glong "Tuôi cao – gương sang" pơtep adring tơdrong hok weng pơm boi nưih sơngưm yăl arih alưng liêm HCM; tơme rong tơdrong yăl arih, nưih sơngưm ăn nă ma, sư nă ma yăl arih alưng adring unh hnam weng xa hôi
Lư sơnăm anu yuô ơu, tơdrong xâm thưc đơng Krong Bung jơh pơm đơng lư chđeh the choh jang dơnŏ minh ksô cham pơlei lơm huyên inh Thanh, pơm ăn khul pơgơl cham pơlei weng nă ma pơgloh chro
Rim sơnăm tơmưt jan amih put, krong Bung sa jơru tơmưt the choh jang, jơh ơĭ khoang jit hecta the nông nghiêp đei krong bung pơm đơng, kơ jit to hnam bi đe doa tơmưt rim jan ami put
Sơnăm 2019, kông trinh ke dơt hlih bơ Krong Bung đei tơgum pơm adring pơting ksô jên loi 45 ty đông đơng nguôn jên vei Ngân hang thê giơi WB weng jên đôi ưng đơng ngân sach jơh chep ăn tơdrong hưch hanh pơgloh ăn lư nă ma oei ơu
Phong sư đơng rong ơu đơng Xuân Dung pơtho khan truh tơdrong hưch hanh đơng nă ma jơnang kông trinh Ke dơt hlih the bơ Krong Bung đei tơjung pơm
Oei kơpưng kông trinh ke dơt hlih the bơ krong bung atung đei tơjung pơm, nă ma oei ơu bu kung boh hưch hanh, yua đơng ơu hinh anh đak tih pơm đơng long bri jơră phung phung tơmưt pơnil hnam, thoi the hlih pơm đơng hoa mau tơmưt krong bung tơmưt rim jan ami bi ară piêu
Bok Huynh Thanh Thân ơĭ hnam jê bơ ke
Dôm năr jê ơu, năr mă như bok kung lech koh don long đơng rong hnam sư pơjao pơdiêu măt băng ăn đơn vi thi công
Kung in lư nă ma oei ơu, bok kung kơ wă kông trinh ranh đei keh kong
Boi bok, ơĭ ke dơt hlih the la tơdrong yăl arih đơng nă ma rok krong jơh tơmăn tơl
Piêu noh jơnang trong năm đei pơm kơpưng măt ke kung pơm tơdrong ăn nă ma năm choh jang, tech bơdro, thoi noh pơgop tơdrong cai tao môi trương apung anu piêu yua adrol ơu apung rok krong dach la dơnŏ lư nă ma sư tuk rac thai pơm ô nhiêm môi trương
Kông trinh ke hlih the bơ krong bung oei thi trân Vinh Thanh ơĭ tơdrong đuôĭ jê 2,5 km đơng kung Ha Rơn truh Kung Đinh Binh adring tơdrong khôi phuk choh jang, jư vei an toan ơkơu weng kua tơmam ăn nă ma, pơm tơjul hiong hyơt yua plenh pơm lech, dơt hlih the bơ krong, alưng tơdrong đak yol weng kjung tơdrong tơhnglaih đak tih đơng krong bung đoan qua thi trân Vinh Thanh
Kông trinh ke dơt hlih the bơ krong bung ơĭ y nghia pơgloh
Adrol pơgloh la sư alưng tơdrong đak yol, dơt tơdrong xâm thưc đơng đak tih pơm hiong the nông nghiêp weng pơm đơng hnam đơng nă ma
Thoi noh, kông trinh anu ară adring pơm trong năm kơpưng măt ke sư pơlok să hê thông trong năm đơng apung thi trân
Canh quan đơng tuyên trong rok krong anu pơgơp tơdrong tơplih trong măt thi trân Vinh Thanh
Yua noh, lơm jơnang anu yuô ơu, huyên Vinh Thanh jơh anhôm pơm hơgei tơdrong giai phong măt băng sư pơm tơdrong ăn rim đơn vi thi công tro jơnang, tơmăn tơl keh kong weng ăn tơmưt chă yuô tơmưt khei 7.2020
Kông trinh ke dơt hlih the bơ krong bung ară adring pơm trong năm kơpưng măt ke sư tơgum tơdrong yăl arih, choh jang đơng nă ma, pơgop tơdrong cai tao môi trương sinh thai rok tuyên krong bung đoan yol qua thi trân
Minh kơpah, tơdrong tơjung pơm hê thông trong năm kơpưngmăt ke ară ơĭ y nghia lơm tơdrong tơmăn tơl tơdrong cưu hô, cưu nan jơnang ơĭ lech thiên tai pơm chia căt weng cô lâp adring apung tơmăn
Thoi măng ky niêm 45 sơnăm giai phong Binh Đinh. đ/c Nguyên Thanh Tung – Uy viên Trung ương Đang – Bi thư Tinh uy jơh năm tơmang weng ăn 10 suât qua ăn rim unh hnam ơĭ kông adring the đak pơgloh lơm tơring huyên Vinh Thanh, minh suât qua tri gia 01 triêu đông
Adring năm ơĭ đ/c Hô Xuân Anh – Bi Thư Huyên uy; đ/c Đinh Drin – Pho bi thư thương trưc Huyên uy; đ/c Lê Văn Đâu – Chu tich UBND huyên
Bi thư tinh uy Nguyên Thanh Tung truh tơmang, ăn qua unh hnam anh hung LLVT Đinh Atroi weng Thương Binh Đinh Thao oei pơlei K4, xa Vinh Sơn
Rim unh hnam ơĭ kông adring the đak ară, đ/c uy quyên ăn pơgơl huyên Vinh Thanh năm tơmang weng ăn qua
Lơm rim dơnŏ truh tơmang, Bi thư Tinh uy jơh ponh tơmang jăng pran, tơdrong kinh tê, tơdrong yăl arih đơng rim thanh viên lơm unh hnam
Pơtho khan tơdrong băt truh lơm rim tơdrong pơgop, hy sinh ăn kach mang đơng rim unh hnam ơĭ kông adring the đak, bơngai ơĭ kông lơm huyên Vinh Thanh
Thoi noh pơkă rim kơp khul pơgơl weng nganh chưk năng liên quan ling lang ngo hnhei, tơme rong hơgei loi piêu adring unh hnam ơĭ kông adring the đak, bơngai ơĭ kông sư kăn hơ ơĭ tơdrong yăl arih năr kang hơgei loi
Pơgloh, đ/c pơtho khan khul pơgơl cham pơlei weng nă ma wă kjung pôk xuôn nưih sơngưm phong dơt jit ji Coví – 19 atung boh lech phưk tap in ahrĕi
Pơm tơdrong pơgơl đơng UBND tinh, bơghê năr 02.4, huyên Vinh Thanh jơh ranh pơm chôt ngo hnhei kiêm soat phong dơt coví-19 dơnŏ Tram Go Lui, trong năm mưt lech huyên Vinh Thanh
Chôt ngo hnhei phong dơt Covid-19 liên nganh đei pơjing anao dơnŏ Tram Go Lui adring rim lưk lương y tê, quân sư, canh sat giao thông sư ngo hnhei, kiêm soat bơngai ơng xe năm tơmưt lech huyên Vinh Thanh đơng trong bô
Nhiêm vu đơng chôt ngo hnhei liên nganh la ngo hnhei, pơm đo thân nhiêt, khai bao y tê, lich sư năm sưt
Ngo hnhei kơjăp rim bơngai truh weng năm lech tơring huyên, pơgloh la rim trương hơp năm sưt thoi năm qua apung ơĭ jit
100% nă ma weng xe năm qua chôt hơdơi đei hmăng oei ơu weng pơm tơdrong ngo hnhei y tê in đo thân nhiêt, khai bao y tê
Qua minh bơghê pơtơm, trong grông nă ma hơdơi hương ưng weng pơtho khan anu la minh tơdrong trơ tro sư tơmăn tơl jăng pran ăn nă ma, anu kung la kơ kach hơgei pơgloh sư phong dơt jit ji apoh să
Rim chôt ngo hnhei jit năm tơmưt pơm đơng năr 02.4 weng pơm 24/24 giơ weng pơm ăn truh jơnang ơĭ hla pơgơl cu thê đơng UBND tinh lơm thôi pơm nhiêm vu đơng rim chôt kiêm soat jit
Bơghê năr 30.3, NHCSXH huyên Vinh Thanh jơh truh ăn Trung tâm y tê huyên Vinh Thanh 05 triêu đông sư ruôt đô y tê tơgum tơdrong phong dơt jit Covid-19
Ksô jên anu yua Công đoan cơ sơ NHCSXH tinh chuyên sưt rim huyên sư hương ưng bơl krao đơng Thu tương kơpal the đak, UB Trung ương MTTQ Viêt Nam weng tơdrong pơgiơl đơng Khul thương vu Công đoan nganh NHCSXH lơm adring ti pơgop phong dơt jit Covid-19
Sư chu đông phong dơt jit ji ăn tơpul xem rong, lơm khei 3.2020, xa Vinh Quang jơh pơnhroh tiêm phong vaccine kum yer, ơda, gloh bơl gloh kơniêh ăn lơ mo, nhung mi weng klo adrêch măng mă minh sơnăm 2020
Atuch tiêm phong, lưk lương thu y đơng xa jơh tiêm vaccine kum ăn 180 to yer weng 2.920 to ơda, đat 100%
Tiêm phong vaccine gloh bơl gloh kơniêh ăn 2.135 to lơ mo, đat ty lê loi 86% pơting adring pơting tơpul dơnŏ jơnang tiêm phong weng 248 to nhung mi weng klo adrêch, đat ty lê loi 88%
Minh kơpah noh, xa Vinh Quang kung jơh pơtho khan ăn unh hnam kia rong dech pơm vê sinh môi trương kia rong, phun bơgang tiêu đôc khu trung adrung adron kia rong, pơgop tơdrong gơn jit ji ơĭ lech lơm tơpul xem rong
Jơnang anu yuô ơu, tơdrong pơtho khan phong dơt bơngai pơm glăi, tơmăn tơl an ninh trât tư oei 9/9 xa, thi trân lơm tơring huyên Vinh Thanh dech đei jơră dêh adring lư tơdrong phong phu, đa dang
Lưk lương công an cơ sơ jơh anhôm tơjung pơm rim tơdrong pơtho khan lơm tơdrong pơm đơng rim bơngai pơm glăi; nguyên nhân, điêu kiên pơm lech bơngai pơm glăi sư nă ma pôk xuôn nưih sơngưm canh giac, phong dơt
Đơng kơl sơnăm truh ahrĕi, 100% xa, thi trân adring phat đông trong glong đĭ đăng nă ma jư vei an ninh teh đak adring loi 2.000 măng nă ma adring pơm; công an huyên jơh pơm weng kơp phat tai liêu pơtho khan, giao duc phap luât, adring công an cham pơlei pơđam bơl đon Đang uy, UBND xa pơgơl rim đoan thê pơlok pơtho khan lơm 59/59 thôn
Thoi noh, năm ngo hnhei, pơm danh sach rim đôi tương la đe adruh châm tiên, đôi tương ơĭ tiên an, tiên sư weng krao pinh, pơtho khan, giao duc, ky cam kêt bi pơm glăi phap luât
45 sơnăm đơng rong năr giai phong Binh Đinh, tơdrong yăl arih đơng nă ma jơh ơĭ lư tơplih grông, lơm noh ơĭ tơdrong tơplih dêh lơm tơdrong yăl arih đơng nă ma apung cham pơlei apung kông
Lư sơnăm anu yuô ơu, adring tơdrong ngo hnhei đơng Đang weng Kơpal, huyên Vinh Thanh jơh tơjung pơm weng pơgơl pơm ơĭ thu yok tơdrong pơjing kinh tê xa hôi apung kông pơtep adring tơjul dơnuh
Yua noh, tơdrong yăl arih đơng nă ma Vinh Thanh, pơgloh la apung nă ma kon kông jơh ơĭ tơdrong tơplih mă ro loi
Lơm lư sơnăm anu yuô ơu, minh kơpah tơdrong tơgum đơng trung ương, tinh kung jơh tơgum kơ jit ty đông tơgum Vinh Thanh tơjung pơm cơ sơ ha tâng, pơm tơdrong alưng ăn cham pơlei pơjing kinh tê xa hôi, rim tơdrong dui kơđeh khoang cach tơk pơk apung kôn weng tơmăn
Rim chương trinh, dư an jơh fđei pơnhroh pơm adring rim công trinh điên, trong, trương, tram, đak sinh hoat, trung tâm xa, hnam văn hoa… đei pơm jơh tơgum đei tơdrong kơ wă đơng kon tơring
Pơđam bơl adring nhơn lơm tơdrong tơplih đơng apung bơn, bok Nguyên Văn Thư, kră pơlei Kon Tơ Lok, xa Vinh Thanh hưch hanh khan: Pơlei bơn la pơlei khă đơng đunh
Jơh ơĭ trong bê tông, ơĭ hnam văn hoa, ơĭ dơnŏ ăn đe hơyoh sơhmanh
Nă ma hưch hanh tơjroh pơm choh jang, pơjing kia rong, lư unh hnam jơh pơm đei hnam ngoi, ruôt đei xe may, ti vi, bi ơĭ bu phai yu bi ơĭ đô sa, đô hluôt
Minh kơpah noh, UBND huyên ară pơgơl rim nganh chưk năng jơră dêh tơdrong pơtruh KHKT ăn nă ma, pơ chi ăn nă ma kơ kach chă long pơtăm, xem rong trơ tro
Rim tơdrong khuyên khich pơjing kinh tê xa hôi apung kông in: trơ cươ, trơ giă, tơgum adrêch long pơtăm xem rong
Rim tơdrong lơm giao duc, văn hoa, tơme rong jăng pran ăn nă ma kung jơh đei pơm dêh oei rim xa apung kông đơng huyên apung kông anu
Rim kông trinh cơ sơ ha tâng tơgum choh jang weng tơdrong yăl arih đơng nă ma đei tơgum tơjung pơm, pơm tơdrong ăn nă ma pơjing kinh tê xa hôi
Đơng rim tơdrong ngo hnhei tơgum đơng kơpal adring tơdrong pran đơng Đang bô weng nă ma, trong măt cham pơlei, apung kông Vinh Thanh ahrĕi ơĭ lư tơdrong tơplih
Huyên Vinh Thanh atung anhô, chă yuô ơĭ thu yok tiêm năng, nguôn lưk, jên tơgum pơm tơdrong đôt phă lơm tơdrong tơplih kơ kơu kinh tê pơtep adring pơjing ha tâng kinh tê xa hôi boi tơdrong pơjing ranh weng kơjăp
Đơng rong 15 sơnăm tai đinh cư, tơdrong kinh tê xa hôi oei xa apung kông Vinh Thuân ơĭ lư tơplih pơjăng, quôc phong an ninh đei tơmăn tơl, tơdrong yăl arih weng nưih sơngưm đơng nă ma đei alưng loi, pơgop tơdrong tơjung pơm Đang, tơjung pơm khul pơgơl uôil iêl, kơjăp, tơdrong chih đơng rong ơu khan truh rim tơdrong tơplih anu
Đơng rong 15 sơnăm tai đinh cư lơm apung the anao, tơdrong yăl arih đơng nă ma kon kông oei xa apung kông Vinh Thuân, huyên Vinh Thanh jơh ơĭ lư tơplih anao, lơm tơdrong tơplih noh, adring tông ngo hnhei đơng Đang weng kơpal ară tơdrong pơgop bi ken đơng rim đang viên, rim bơngai pơm ăn đe hơ hyoh pơm boi năm pơ tơm lơm pơjing kinh tê xa hôi
Adring tơdrong khinh nghi khinh pơm, đang viên Đinh Thi A Ngăt, ơĭ Lang 2, xa Vinh Thuân bi thôi la bơngai năm pơ tơm lơm tơdrong tơplih kơ kơu long pơtăm mă ară la bơngai jơh pơm bơdrong lơm tơmăn the grong đơng apung
Ahrĕi, unh hnam mai A Ngăt ơĭ 08 ha, lơm noh ơĭ 02 ha pơtăm keo, 02 ha pơtăm long đao weng 04 ha pơtăm rim loai long in: puôl ngô, đâu đen, đâu xanh, hơbo weng mơkai
Minh kơpah, rim sơnăm mai ară thŭ 3 – 5 ha đơng nă ma lơm pơlei sư pơtăm rim loai long nai
Yua siêng pơm weng alê̆ chă yuô KHKT tơmưt choh jang, chă tơdrong năm trơ tro kơna sơnăm 2019 anao anu yuô ơu, unh hnam mai A Ngăt jơh thu yok sưt loi 400 triêu đông
Bi thôi choh jang hơgei, đang viên Đinh Thi A Ngăt ară dech tơgum rim unh hnam dơnuh lơm xa adring pơjing kinh tê
Bưa pơtho khan, krao akom rim unh hnam dơnuh adring pơjăng adring pơm pơjing kinh tê bưa asong kinh nghiêm lơm pơtăm long, kia rong
Yua tơdrong pran đơng Đang bô, khul pơgơl, knă ma cham pơlei jơh khăc phuk đei rim hrat tơnap, pơjingnôi lưk sư kjung pơjing
Truh ahrĕi, giă tri pơting đô pơm lech đơng cham pơlei kjung tinh jơnum rim sơnăm la 14,5%; kơ kơu kinh tê tơplih boi tơdrong pơjăng; ty trong nganh nông – lâm – ngư nghiêp yok 59,9%
Tinh jơnum đô sa kơl bơngai đat 264 kg, thu yok tinh jơnum kơl bơngai la 15,3 triêu đông mínhơnăm
Ty lê unh hnam dơnuh tinh jơnuh rim sơnăm tơjul 5,2%; quôc phong an ninh đei tơmăn tơl, tơdrong yăl arih weng nưih sơngưm đơng nă ma đei alưng loi
Xa Vinh Thuân kung jơh đei hương lơi đơng rim chương trinh Nghi quyêt 30a, chương trinh 135 đơng kơpal the đak weng rim chương trinh muk tiêu kơpal the đak nai sư anhô, tơgum tơjung pơm kêt câu ha tâng kinh tê xa hôi, pơm tơdrong jơră ranh tơdrong kjung kinh tê, pôk xuôn tơdrong yăl arih đơng nă ma
Lơm 05 sơnăm anu yuô ơu, xa Vinh Thuân jơh pơnhroh tơjung pơm 27 kông trinh tơgum choh jang weng tơdrong yăl arih nă ma, adring pơting ksô jên tơgum jê 13 ty đông
Lư kông trinh pơgloh jơh đei keh kong weng ăn tơmưt chă yuô jơh chep ăn thu yok tơpă, pơgop tơdrong pơm tơplih trong măt cham pơlei, jơră pơjing kinh tê xa hôi, pôk xuôn tơdrong yăl arih weng nưih sơngưm đơng nă ma
Rim tơdrong văn hoa, thông tin – TDTT weng truyên thanh năr kang pơjing, tơdrong thu yok đei đei pôk xuôn, tơtam tơgum tơdrong chinh tri oei cham pơlei, pơtho khan tơtam chu trương, Nghi quyêt đơng đang, chinh sach phap luât đơng kơpal, cô vu trong glong tơjung pơm cham pơlei anao
Măng krao akom "đĭ đăng nă ma đoan kêt tơjung pơm tơdrong yăl arih văn hoa oei cham pơlei" đei jơră dêh, tơdrong thu yok đei pôk xuôn
Truh ahrĕi ơĭ 2/8 pơlei đei huyên công nhân pơlei văn hoa; ơĭ loi 98% unh hnam đat unh hnam văn hoa
Lơm 5 sơnăm anu yuô ơu, xa Vinh Thuân jơh tơgum pơm 4 hnam văn hoa thôn adring ksô jên loi 5 ty đông; trang thiêt bi, cơ sơ vât chât đơng hnam văn hoa xa, thôn rim tơdrong đei ngo hnhei tơgum pơgop tơdrong tơgum hơgei loi tơdrong sinh hoat, hôi hop đơng nă ma
Rim tơdrong văn nghê, thê thao đei pơgei pieu dech lơm nă ma, rim sơnăm pơlok rim tơdrong chao mưng rim năr le grông đei nă ma hương ưng adring pơm; rim pơlei jơh đei tơgum ching phông jơh pơgop tơdrong pơgei piêu, jư vei weng pơjing nghê thuât đơng sơ đơng cham pơlei
Ơĭ tơdrong khan, đơng rong 15 sơnăm tai đinh cư, tơdrong kinh tê xa hôi oei xa apung kông Vinh Thuân ơĭ lư tơplih pơjăng, quôc phong an ninh đei tơmăn tơl, tơdrong yăl arih weng nưih sơngum đơng nă ma đei alưng liêm loi, pơgop tơdrong tơjung pơm Đang, tơjung pơm khul pơgơl uôil iêl kơjăp
Lơm jơnang truh, adring tơdrong chu đông, sang tao, tơdrong kơdih đơng Đang bô ơng nă ma rim kon kông lơm xa, Vinh Thuân ling lang phat huy tơdrong đoan kêt, tơjung pơm apung năr kang bơdrong alưng liêm
Lơm lư sơnăm anu yuô ơu, UBND huyên jơh pơnhroh ơĭ thu yok chinh sach đơng Đang weng Kơpal ăn apung nă ma kon kông khan kơdih weng nă ma apung kông khan adring đat đei lư thu yok pơjăng, yua noh tac đông truh tơdrong yăl arih weng nưih sơngưm đơng nă ma lơm tơring huyên năr kang đuôĭ
Kinh tê xa hôi pơjing adring mưk kjung tinh jơnum 14,5% minh sơnăm, kơ kơu kinh tê tơplih boi tơdrong pơjăng, cơ sơ ha tâng in điên, trong, trương, tram y tê đei tơgum tơjung pơm tơgum tơdrong kơ wă đơng nă ma
Rim tơdrong đơng Đang weng kơ pal tơgum lơm lư sơnăm anu yuô ơu, ơĭ lư tơdrong tơgum trưk tiêp, ơĭ lư tơdrong tơgum đơng đô choh jang weng rim ha tâng ky thuât jơh pơm tơdrong kơ ban, alưng ăn tơdrong pơjing apung kông trong pơ tơm weng ăn rim jơnang đơng rong piêu
Qua noh tơdrong yăl arih weng nưih sơngưm đơng nă ma kon kông năr kang alưng
Lơm jơnang pơnhrohj pơm rim tơdrong, UBND huyên jơh anhôm pơgơl tơdrong pơtruh KHKT, phân kơp ngo hnhei rim chinh sach weng đô thi hoa, pơgloh la tơdrong pơ tơp nghê, hok sinh, kang bô rim kơp… jơh pơgop tơdrong pôk xuôn tơdrong thu yok đei nguôn nhân lưk weng tơdrong pơjing choh jang lơm nă ma kon kông
Boi pơtho khan đơng UBND xa Vinh Quang, vu He sơnăm anu, xa Vinh Quang ơĭ glong pơnhroh ăn tơmưt choh jang 118 ha ba. Jơnang jul adrêch pơtho khan đơng năr 10 truh năr 20.4
Lơm tơdrong to phang ai ahrĕi, tơdrong bi duh đak chruh ăn choh jang, yua noh UBND xa jơh pơgơl nă ma jul adrêch rim adrêch kơđeh năr, ơĭ thu yok, tơdrong thu yok đei, dơt đei to phang hơgei
Kơ kơu adrêch chă yuô rim adrêch ba pơgloh in khang dân đôt biên, ĐV 108, ANS1, TBR 36, TBR 45, Đai thơm 8, rim adrêch tơgum in KD 28, ML 202, ML 48
Minh kơpah, lơm vu he anu, xa Vinh Quang ơĭ glong pơnhroh ăn tơmưt pơtăm 298 ha kumi weng 20 ha long hơbo lơp
UBND xa jơh pơgơl koch trong mương, pơm teh, tơmăn tơl tơdrong thuy lơi, chă yuô đak amăn, khoa hok weng tơgum rim adrêch ba tơtam ăn nă ma choh jang
Minh kơpah noh, UBND xa pơtho khan, krao akom nă ma dech lech kuân bet kơne đơng pơ tơm vu đơng lư tơdrong, anhôm tơme rong, phong dơt jơrông ji lơm long ba weng rim loai long pơtăm nai, pơgop tơdrong choh jang thăng lơi vu he
Ahrĕi, nă ma lơm xa atung anhôm pơm teh sư tơtam jul adrêch vu He tơmăn tơl glong pơnhroh choh jang đơng xa jơh ăn lech
Jơnang anu yuô ơu, Hat kiêm lâm huyên jơh kjung pơtho khan ăn nă ma kơ kach pơtăm bri, tơme rong bri, pơtho khan kơ kach chuyên hoa bri pơtăm long ken tơkan long grông, kơ kach pơtăm long lâm san bi phai long ơla tan bri
Pơlok ngo hnhei, kiêm soat tơm adrêch long pơtăm lâm nghiêp tơmăn tơl tơdrong thu yok đei, chă adrêch long pơtăm trơ tro, pơtăm tro thơi vu weng plenh alưng ăn long pơtăm yăl arih weng pơjing, jơră dêh tơdrong choh jang adrêch
Minh kơpah noh, đơn vi ling lang jơră dêh pôk xuôn tơdrong thu yok đei bri kơdrĭng đơng tơdrong lâm sinh khoanh rong tăi sinh, rong dương bri. Pơm pơjao khoan chđeh teh ară đim pơjao ăn cham pơlei ngo hnhei
Tơdrong pơtăm, tơme rong weng khai thac bri pơtăm, mô hinh pơtăm rim loai lâm san phu ơla tan bri, tơmăn tơl tơdrong glong pơnhroh boi Nghi quyêt HĐND huyên jơh ăn lech
Sư tơdrong tuk bơngot dơnuh dơnŏ cơ sơ đei pơm ơĭ thu yok, lư sơnăm anu yuô ơu, Hôi LHPN huyên Vinh Thanh jơh pơgơl rim kơp hôi pơjing nưih sơngưm tơgum adring, pơlok să rim mô hinh kinh tê ơĭ thu yok
Rim kơp hôi dech pơgei piêu tơdrong yok vei uy thac adring NHCSXH huyên
Truh ahrĕi pơting lơkah sơre yua Hôi mai oh huyên ngo hnhei loi 106 ty đông adring 50 tô amăn jên weng vei jên, 2.238 unh hnam hôi viên mai oh vei tơgum tơmưt choh jang, tech bơdro
Đơng nguôn jên anu, lư hôi viên mai oh jơh chă yuô trơ tro tơdrong weng pơjing ơĭ thu yok
Truh ahrĕi, lơm huyên ơĭ lư mô hinh pơjing kinh tê ăn thu yok đuôĭ
Pơgloh in mô hinh liên kêt âp ăng mai dơnŏ thôn Đinh Tam, xa Vinh Hao; mô hinh rong ka chep lai pêng dong đơng mai oh xa Vinh Quang; mô hinh pơtăm puôil ngô dơnŏ xa Vinh Thuân
Pơm thư krao đơng UBMTTQVN huyên truh rim kơ kuan, đơn vi, tô chưk, doanh nghiêp, kơdih ơkơu lơm weng ơgah huyên adring pơm ung hô phong dơt jit Covid-19, ksơ năr 8.4, pơgơl công an huyên Vinh Thanh jơh truh weng ăn ksô jên 03 triêu đông ăn Tô ngo hnhei jit ji liên nganh phong dơt jit Cocvid-19 huyên Vinh Thanh dơnŏ Tram go lui
Adrol noh, pơgơl kông an huyên kung jơh truh UBMTTQVN huyên ăn ksô jên 08 triêu đông weng 12 chai đak anhao ti sat khuân
Pơting ksô jên ung hô la 12,3 triêu đông
Đei alê, đĭ đăng ksô jên anu yua tơp thê kang bô pơgơl weng chiên si công an huyên Vinh Thanh krao akom pơgop ung hô tơdrong phong dơt jit Covid-19 lơm tơring huyên
Pơm trong glong "Mai oh adring môi trương kse – uôil iêl – alưng liêm, trong kơdih ngo lơm vê sinh môi trương", Hôi LHPN xa Vinh Kim jơh krao akom 90% mai oh rim chi hôi pơm vê sinh trong cham pơlei weng tơjung pơm rim to trong kơdih ngo lơm vê sinh môi trương
Lư hôi viên mai oh lơm xa bưa pơm ăn đe hyoh pơm boi bưa pơjăng pơtho khan, krao akom unh hnam weng nă ma cham pơlei pơm boi
Truh ahrĕi, lư unh hnam hôi viên, mai oh weng nă ma lơm xa jơh quen anhôm rac, phân loai rac trơ tro tơdrong
Minh kơpah, hôi dech ngo hnhei tơdrong pơnhroh pơm măng krao akom "Đi đăng nă ma đoan kêt tơjung pơm cham pơlei anao, đô thi văn minh", trong glong đoan kêt tơjung pơm tơdrong yăl arih văn hoa oei apung nă ma dơnŏ rim pơlei
Truh ahrĕi, lơm xa ơĭ 85% unh hnam hôi viên mai oh đat 4 tơdrong "Phi to, binh đăng, tiên bô, alưng liêm" weng rim sơnăm ơĭ loi 85% unh hnam đat unh hnam văn hoa
Lư sơnăm anu yuô ơu, tơdrong hoa giai oei cơ sơ jơh yok đei tơdrong ngo hnhei đơng rim kơp, rim nganh, MT weng rim hôi đoan thê
Truh ahrĕi, rim tô hoa giai oei cơ sơ lơm tơring huyên jơh năm tơmưt tơdrong adring 144 hoa giai viên
Rim nă ma tô hoa giai dech oei jê, rôp băt weng tơgum trong grông rim mâu thuân boh lech lơm nôi bô nă ma, pơm tơgum alưng rim mâu thuân lơm nă ma, pơgop tơdrong tơmăn tơl an ninh trât tư, cung cô khôi đai đoan kêt đĭ đăng nă ma
Oei wă đi rim xa, thi trân tơdrong hoa giai đei pơm hơgei weng đei nă ma lui weng ung hô, thu yok đơng tơdrong anu ơĭ tac đông pơgloh grông truh tơdrong pơjing kinh tê xa hôi, pơgop tơdrong tơjung pơm unh hnam alưng liêm, tơjung pơm apung nă ma, pơlei văn hoa weng alưng tơdrong an ninh trât tư dơnŏ cơ sơ
Boi TTYT huyên Vinh Thanh ăn alê, đơng kơl sơnăm truh ahrĕi, lơm tơring huyên jơh ơĭ 55 trương hơp ji sôt xuât huyêt truh kham weng điêu tri dơnŏ TTYT
Lơm noh lư pơgloh la thi trân Vinh Thanh ơĭ 22 trương hơp ji, xa Vinh Thinh ơĭ 15 trương hơp, Vinh Quang ơĭ 10 trương hơp
Sư chu đông phong dơt jit ji sôt xuât huyêt lơm tơring huyên, TTYT huyên kung jơh pơlok rim măng lech quân bet tek wek dơnŏ rim cham pơlei
Ahrĕi, adring tơdrong pơnhroh phong dơt jit ji Covid-19 weng rim jit ji nai, TTYT huyên Vinh Thanh kung pơtho khan nă ma wă chu đông phong dơt jit sôt xuât huyêt đơng rim tơdrong in: bet tek wek tăp dal hnam phong dơt sơhmech căp, jơnang tep kơnăr kung phai chô mung
Mai Trân Thi My Dung, chu tich Hôi nông dân xa Vinh Hoa la minh lơm lư kang bô gương mâu, tân tuy adring tơdrong hôi weng trong glong nông dân
pơtep adring tô chưk hôi weng trong glong nông dân jê 10 sơnăm, mai bi thôi tơplih anao tơdrong pơm, pôk xuôn vai tro đơng tô chưk hôi, đei lư kang bô, nă ma amem mơnat
Adring tơdrong la bơngai pơgơl, mai Dung pơđam bơl đon ăn kơp uy, khul pơgơl cham pơlei weng Hôi kơp kơpưng cung cô, kiên toan Khul chơp hanh weng rim chi hôi trương la rim bơngai nưih sơngưm adring hôi
Rim sơnăm, đơng rong tiêp yok rim tơdrong hôi kơp kơpưng pơjao, mai jơh pơnhroh, pơtho khan truh rim chi hôi
Lơm jơnang pơnhroh pơm, mai dech ngo hnhei, pơtho khan weng tơgum rim chi hôi lơm pơnhroh pơm, pơgloh la rim tơdrong lơm Quy tơgum nă ma, hôi phi, đăng ky nă ma choh jang, tech bơdro hơgei rim kơp, tơjung pơm rim mô hinh, điên hinh pơgloh
Sư pơm hơgei tơdrong Hôi weng trong glong nông dân, tơdrong pơtho khan oei tơdrong pơgloh quan trong
Yua noh lơm jơnang anu yuô ơu, mai Dung dech ngo hnhei pơtho khan truh kang bô, hôi viên nă ma pơm hơgei tơdrong đơng Đang weng kơpal, chi thi, Nghi quyêt đơng Hôi kơp kơpưng, pơgloh la rim tơdrong liên quan truh tơdrong nông nghiêp, nông dân
Đơng kơ kach pơm tơpă, mai Dung jơh adring tơp thê Khul chơp hanh Hôi nông dân xa ăn tơdrong Hôi weng trong glong nông dân xa rim tơdrong kjung
Rim tơdrong pơnhroh hơdơi pơm đat weng keh kong sruôih loi pơting adring tơdrong ăn lech
Ahrĕi, Hôi nông dân xa Vinh Hoa atung ngo hnhei 380 triêu đông jên quy tơgum nă ma, 12,3 ty đông jên vei đơng NHCSXH huyên, qua noh tơgum nă ma nông dân ơĭ jên tơgum pơlok să choh jang, tech bơdro kjung thu yok
Yua đei vei jên weng đei tơgum tơdrong băt, nă ma nông dân xa Vinh Hoa jơh chă băt hok hoi kơ kach pơm sa anao; pơjăng pơm choh jang, khinh ăn lư adrêch long, kon ơĭ thu yok, tơdrong thu yok đei tơmưt kia rong, pơtăm, jơră dêh chuyên dich kơ kơu long pơtăm, cem rong sư pôk xuôn thu yok
Lư mô hinh kinh tê đơng nă ma nông dân ling lang pơjing ơĭ thu yok
Đei alê̆ lơm sơnăm 2019, pơm trong glong nă ma tơjroh choh jang tech bơdro hơgei; đoan kêt tơgum adring pơm bơdrong weng tơjul dơnuh kơjăp lơm tơring xa, ơĭ 49 unh hnam đăng ky weng 25 unh hnam đat unh hnam choh jang tech bơdro hơgei rim kơp
Adring rim thu yok đat đei, Hôi nông dân xa Vinh Hoa đei kơp uy, khul pơgơl pơtho khan dêh vai tro đơng hôi lơm pơjing nông nghiêp weng tơjung pơm cham pơlei anao, đei Hôi nông dân huyên công nhân la đơn vi kơjăp dêh pơgloh lư sơnăm ling
Bi thôi pơm hơhei tơdrong Hôi, mai Dung ară pơjăng krao akom unh hnam, nă ma cham pơlei pơm hơgei tơdrong đơng Đang weng kơpal, rim quy đinh oei cham pơlei, adring pơm trong glong tơjung pơm cham pơlei anao; pơm hơgei trong glong đĭ đăng nă ma đoan kêt tơjung pơm tơdrong yăl arih văn hoa oei apung nă ma
Jơnang jê ơu, yua rim tơdrong oei jê đei kơ kach tơme rong, hinh thưc klenh rong công nghê anao, jê pơm kơđeh ăn thu yok alưng kơna nghê rong ka klenh lơm klong Đinh Binh pơjing dêh
Đơng minh ksô unh hnam rong ken trong pơ tơm, truh ahrĕi nghê rong ka klenh lơm klong thuy lơi Đinh Binh jơh pơjing đei Tô hôi nghê nghiêp rong ka klenh chep ăn thu yok kinh tê đuôĭ
Tơdrong chih đơng rong ơu khan truh rim thu yok đơng trong glong rong ka klenh lơm klong Đinh Binh
Bok Vo Văn Nhơn oei xa Vinh Hao la minh lơm ksô lư bơngai ơĭ lư sơnăm lơm nghê rong ks klenh lơm klong thuy lơi Đinh Binh
Sơnăm 2017, bok la bơngai pơ tơm khinh rong thư rim adrêch ka đak ngam anao ơĭ giă tri kinh tê đuôĭ đei thi trương kơ wă in: ka lăng nha, ka thac lac cươm
Đơng rong minh sơnăm rong thư đei thu yok, lơm 2 sơnăm jê ơĭ, bok jơh pơlok să quy mô klenh rong weng đa dang đôi tương ka in ka lăng nha, thac lac cươm weng minh ksô loai ka nai ăn thu yok 300 triêu đông minh sơnăm
Sơnăm 2009, nghê rong ka klenh lơm klong thuy lơi Đinh Binh pơ tơp pơjing adring mô hinh rong ka điêu hông lơm klenh yua chi cuc thuy san tinh Binh Đinh pơm
Truh ahrĕi jơh ơĭ 30 nă ma nông dân xa vinh Hao adring pơm adring ksô lương 30 klenh, minh klenh 10 ô rong
Pơgloh rong rim loai ka đei thi trương tiêu thu dêh in: điêu hông, chep, me, trăm, chơkanh, chruôh… san lương đat khoang 700 tân minh sơnăm, thu yok đơng rong trư jên pơm tinh jơnum đơng 60 – 80 triêu đông minh klenh rong
Adring tơdrong pơjing anao chi tô hôi nghê nghiêp, hinh thanh tô hơp tac liên kêt chuôi choh jang weng tiêu thu ka, sơnăm 2017, Hôi nông dân xa Vinh Hao jơh krao akom rim nă ma rong ka oei ơu pơjing anao tô hôi rong ka klenh adring 15 nă ma adring pơm, truh ahrĕi jơh kjung 17 nă ma
Tơdrong pơjing anao tô hôi nghê nghiêp anu jơh tơgum ăn tơdrong sinh hoat lơm tô chưk hôi đơng nă ma đei alưng loi, tơpă loi yua kăn hơ ơĭ adring tơdrong nganh nghê, ơĭ tơdrong ngo hnhei adring lơm nguôn adrêch, kơ kach rong, quy trinh rong weng thi trương trong lech
Hôi nông dân xa weng huyên kung hlă loi lơm tơdrong pơjing anao dư an tơgum jên sư pơjing choh jang
Klong thuy lơi Đinh Binh ơĭ dung lương đak hmong kjung truh 226 triêu met khôi
Minh kơpah tơgum đak chruh ăn kợit ơbơu hecta the nông nghiêp, klong Đinh Binh ară la môi trương alưng sư nă ma Vinh Thanh pơjing dêh nghê rong ka đak ngam
Oei minh cham pơlei mă chđeh the choh jang bia, pơgloh la the bri in xa Vinh Hao, nghê rong ka klenh lơm klong thuy lơi Đinh Binh jơh pơlok tơdrong pơjing anao, pơgop tơdrong pôk xuôn thu yok ăn nă ma
Ksơ năr 15.4, đ/c Hô Xuân Anh, tinh uy viên, Bi thư Huyên uy weng đ/c Đinh Drin, Pho bi thư thương trưk Huyên ủy jơh truh tơmang, ăn qua weng bơne rim lưk lương dơnŏ Chôt ngo hnhei phong dơt jit Covid-19 liên nganh dơnŏ Tram Go Lui
Chôt ngo hnhei phong dơt jit Covid-19 dơnŏ Go Lui đei pơjing anao đơng năr 02.4.2020 adring rim lưk lương Y tê, Quân sư, CSGT, Đoan đe adruh tơdăm, ơĭ nhiêm vu ngo hnhei, pơm đo thân nhiêt, khai bao y tê, lich sư trong năm
Ngo hnhei kơjăp rim bơngai năm truh weng lech khoi tơring huyên Vinh Thanh, pơgloh la trương hơp năm sưt thoi năm qua apung ơĭ jit
Đơng năr 02.4 truh ahrĕi, Chôt ngo hnhei phong dơt jit Covid-19 dơnŏ Go lui jơh pơm ngo hnhei, đo thân nhiêt, khai bao y tê, lich sư trong năm đơng 3.270 măng bơngai, lơm noh ơĭ 15 trương hơp năm sưt đơng apung jit, 14 trương hơp pơtho khan cach ly dơnŏ unh hnam, pơlok phun bơgang sat khuân ăn 30 to xe ô tô
Bi thư Huyên uy Hô Xuân anh jơh pinh tơdrong pơm, sa et, trong năm sưt đơng rim nă ma pơm biêk dơnŏ Chôt ngo hnhei jot ji, thoi noh pơkă rim lưk lương trưk chôt blung adrol qua hrat tơnap, keh kong hơgei nhiêm vu sư pơgop tơdrong gơn jit ji Covid-19
Năr 15.4, Chu tich UBND huyên Lê Văn Đâu, Trương ban phong dơt jit Covid-19 huyên jơh ky hla pơkă Chu tich UBND xa Vinh Hoa wă ranh pơjing anao tô ngo hnhei jit ji liên nganh phong dơt jit Covid-19 adring lưk lương thoi le: y tê, công an, quân sư, đoan đe adruh tơdăm
Tô ngo hnhei jit ji liên nganh xa Vinh Hoa pơm chôt dơnŏ thôn Tiên An, ơĭ tơdrong ngo hnhei, rôp băt tơdrong nă ma ơĭ tơplih, rim trương hơp năm, truh, oei, năm qua rim huyên, tinh, đak ngoai sưt lơm cham pơlei weng tam thơi ngo hnhei, gơn jit tơmưt cham pơlei, tơjul pơgloh tơdrong apoh đơng jit Covid-19 tơmưt tơring huyên Vinh Thanh
Jơnang pơm đơng năr 16.4 truh đi năr 30.4.2020
Bơghê năr 14.4, UBMTTQVN huyên Vinh Thanh jơh pơlok pơjao măng mă minh nguôn jên pơgop ung hô phong dơt jit Covid-19 adring ksô jên 41,7 triêu đông ăn khul pơgơl phong dơt jit Covid-19 huyên Vinh Thanh sư pơm tơdrong phong dơt jit Covid-19 lơm tơring huyên
Anu la ksô jên MTTQVN huyên Vinh Thanh krao akom đei đơng rim cơ quan, đơn vi, tô chưc weng lư kơdih ơkơu lơm tơring huyên adring pơm pơgop ung hô phong dơt jit Covid-19
Sư ơĭ piêu nguôn lưc pơm tơdrong phong dơt jit Covid-19, jơnang truh, MTTQVN huyên Vinh Thanh ling lang krao rim cơ quan, đơn vi, doanh nghiêp, rim hnam hao tâm ling lang pơjing trach nhiêm, adring nưih adring ti pơgop adring teh đak weng cham pơlei lơm tơdrong gơn weng jơră tuk jit ji Covid-19 tơmăn tơl an toan weng jăng pran ăn nă ma
Lơm jơnang anu yuô ơu, lưk lương công an jơh adring kơjăp adring nganh y tê weng đơn vi chưk năng pơm hơgei tơdrong phong dơt jit ji Covid-19
Adring nưih sơngưm "dơt jit in dơt giăc", minh ang bô, chiên si la minh bơngai pơtho khan pơjăng lơm tơdrong phong dơt jit Covid-19
Khul pơgơl công an huyên jơh pơgơl, pơtho khan công an rim cham pơlei pơnhroh pơgloh loi piêu rim tơdrong pơm, tơmăn tơl tơdrong phong dơt jit Covid-19 năm adring tơdrong tơmăn tơl an ninh trât tư dơnŏ cham pơlei
Lơm tơdrong jit ji Covid-19 atung boh lech phưk tap dơnŏ lư tinh, thanh lơm teh đak, pơgơl công an huyên jơh pơkă lưk lương công an lơm huyên dech năm tơmưt pơm adring nưih sơngưm trach nhiêm đuôĭ pơgloh, sư adring đĭ đăng hê thông chinh tri gơn jit ji ơĭ thu yok
Pơlok lưk lương oei jê cơ sơ, rim tuyên pơgloh, tơmăn tơl hơgei an ninh cham pơlei, an ninh kinh tê, an ninh văn hoa tư tương
Ngo hnhei, rôp kơjăp tơdrong pơm đơng bơngai nươc ngoai, pơgloh la ksô bơngai sưt đơng apung jit thoi ơĭ liên quan truh bơngai năm truh đơng apung ơĭ jit, gô đech xư ly hơgei tơdrong phat sinh boi rim kơp đô
Pơgơl lưk lương công an cơ sơ adring kjung năm ngo hnhei 24/24 jơ dơnŏ rim cham pơlei, rim tuyên trong năm, rim cơ sơ tech bơdro in nha hang, qua sa, quan kraoke, game… boh, xư ly hơgei rim tô chưk, kơdih ơkơu bi pơm boi rim tơdrong đơng kơpal the đak lơm pơm cach ly xa hôi
Đơng tơdrong tơgum đơng Đang, kơpal adring tơdrong pran kjung đơng nă ma lơm huyên, ahrĕi tơdrong măt lư apung nă ma cham pơlei jơh ơĭ tơdrong tơplih mă ro loi, pơgloh la apung nă ma kon kông
Minh sơnăm, huyên Vinh Thanh tơgum kơ jit ty đông đơng rim nguôn jên đơng chương trinh 135, chương trinh 30a, chương trinh muk tiêu kơpal the đak tơjung pơm cham pơlei anao sư pơm cơ sơ ha tâng oei apung nă ma kon kông
Truh ahrĕi, 100% xa, thi trân ơĭ trong ô tô truh trung tâm xa, rim truc trong liên xa đei bê tông hoa, nhưa hoa đat chuân; 100% xa ơĭ duh trương, lơp hok; ơĭ lơp ban tru ăn hok sinh oei rim dơnŏ hlo in xa Vinh Sơn, Vinh Kim; 99,2% ksô unh hnam chă yuô điên sinh hoat; 9/9 xa, thi trân đat chuân kơpal the đak lơm y tê
Tơdrong tơgum ha tâng dêh jơh pơm tơplih trong măt cham pơlei apung kông oei apung nă ma kon kông huyên Vinh Thanh, ty lê unh hnam dơnuh truh atuch sơnăm 2019 tơjul ară 37,99%, tơjul 6,34% pơting adring sơnăm adrol
Lơm lư sơnăm anu yuô ơu, măng krao akom anu jơh đei ngo la trong glong jơru să lơm đĭ đăng rim apung nă ma lơm tơring huyên
Thoi qua măng krao akom, rim thôn, pơlei jơh tơjung pơm đei tơdrong yăl arih văn hoa, văn minh lơm tơdrong ăng mai, tơdrong bu atau, pơjing đei rim giă tri văn hoa oei rim apung nă ma, pơgop tơdrong jơră tuk rim tơdrong lac hâu, mê tin di đoan
Đơng noh pơgop tơdrong bi ken pơm tơplih weng pôk xuôn tơdrong băt đơng nă ma, tơdrong yăl arih đơng nă ma rim tơdrong đei pôk xuôn, pơgloh la lơm apung nă ma kon kông
Pơtho khan tơdrong adring rim tô chưk tin jung tơgum jên vei ăn nă ma , nông dân choh jang, tech bơdro la minh lơm rim tơdrong pơgloh đơng hôi, rim sơnăm, khul chơp hanh Hôi nông dân huyên Vinh Thanh ngo hnhei tơdrong tơgum jên vei ăn nă ma
Lơm khei 4.2020, Hôi nông dân huyên Vinh Thanh jơh adring NHCSXH weng Ngân hang nông nghiêp weng pơjing cham pơlei tơgum ăn 193 unh hnam vei adring ksô jên 8,3 ty đông, pôk pơting lơkah sơre loi 145 ty đông
Đơng rim nguôn jên vei jơh pơm tơdrong ăn lư nă ma nông dân tơgum pơjing choh jang, pôk xuôn thu yok weng alưng tơdrong yăl arih
Lơm 5 sơnăm anu yuô ơu, Hôi CCB xa Vinh Sơn dech đoan kêt, phat huy tơdrong "Bô đôi Nă Hô", pơăn đe hyoh pơm boi adring pơm lư tơdrong oei cham pơlei in: pơtho khan, tơgum adring jơnang tơjrưm hrat tơnap, tơgum adring pơjing kinh tê, adring pơm rim tơdrong jư vei an ninh trât tư oei cham pơlei
Hôi jơh adring ban tuyên giao huyên pơlok pơđam bơl thơi sư 05 măng, ơĭ 200 hôi viên, 350 đoan viên đe adruh tơdăm weng 600 nă ma kon tơring adring pơm
Adring noh, Hôi CCB xa jơh pơlok hok tơp pơtho khan rim Chi thi, Nghi quyêt đơng Đang, pơgloh la Nghi quyêt 09 đơng Bô chinh tri lơm "Kjung tơdrong pơgơl đơng Đang adring tơdrong CCB lơm jơnang cach mang anao"
Yua noh, 1010% kang bô, hôi viên dech la rim nưih sơngưm pơgloh, bi pơm glăi chinh sach, phap luât đơng Đang weng kơpal
Jơnang anu yuô ơu, rim kơp Hôi nông dân lơm tơring huyên ling lang pơnhroh ơĭ thu yok trong glong nă ma adring pơm tơjung pơm cham pơlei anao, kang bô Hôi adring pơm rim khul pơgơl, nă ma nông dân adring pơm pơgop y kiên tơmưt quy hoach, đê an weng ngo hnhei rim chương trinh, dư an tơjung pơm cham pơlei anao dơnŏ cham pơlei
Hôi yok pơm minh ksô tơdrong pơm cu thê in: chinh trang cham pơlei anao, cai tao the dal hnam, pơlok choh jang, vê sinh môi trương, tơjung pơm hê thông chinh tri kơjăp dêh
Krao akom nă ma tơgum kơ ơbơu m2 the, kơ jit triêu đông, ơbơu năr kông pơm, adring pơm tơhnglaih rim kông trinh pơgal, koh tuk long lư sơnăm sư pơm cơ sơ ha tâng weng rim thiêt chê văn hoa
Pơm măng krao akom "Đi đăng nă ma đoan kêt tơjung pơm cham pơlei anao, đô thi alưng liêm", rim kơp hôi jơh krao akom nă ma adring tơjung pơm unh hnam văn hoa, tơjung pơm thôn, pơlei văn hoa, ơĭ 100% unh hnam nă ma đat danh hiêu unh hnam văn hoa
Rim kơp hôi jơh pơlok rim tơdrong văn hoa văn nghê, TDTT chao mưng rim năr lê ky niêm đơng apung in: Măng tơjroh "Adring ti tơjung pơm cham pơlei anao, đô thi alưng liêm"… pơm lech tơdrong hưch hanh lơm nă ma
Thoi qua rim tơdrong noh, nă ma nông dân jơh tuk đei rim tơdrong mê tin di đoan, rim tê nan xa hôi, jư vei an ninh trât tư xa hôi oei cham pơlei
Truh ahrĕi, Hôi LHPN huyên Vinh Thanh jơh pơjing anao đei 18 chi hôi mai oh kiêu mâu dơnŏ 9 xa, thi trân, anhôm loi 1.000 hôi viên, mai oh adring pơm sinh hoat đinh ky 03 khei minh măng dech đat loi 80% kjung, lơm noh lưk lương mai oh pơgloh đat 42,8%; unh hnam mai oh đat tơdrong unh hnam "5 bi 3 uôil iêl" đat 85% kjung; mai oh phai đong hôi phi duh weng ơĭ the hôi viên đat 100%
Rim chi hôi mai oh kiêu mâu hơdơi sinh hoat dech adring rim tơdrong phong phu in jao lưu văn nghê, tơjung pơm rim tiêu phâm pơtho khan tơdrong hôi, hleh pơkao dân chu, tơjroh đô vui ơĭ thương, asong kinh nghiêm tơjung pơm unh hnam alưng liêm, pơjing choh jang, ron kon jăng pơtơp kon khôn, tơgum mai oh dơnuh
Lơm jơnang pơnhroh pơm mô hinh, Hôi LHPN huyên Vinh Thanh dech oei jê, ngo hnhei, nghiên cưu weng ơĭ tơdrong pơgơl, tơplih trơ tro, jê adring thưc tê, tơgum tơtam rim hrat tơnap mă chi hôi mai oh kiêu mâu tơjrưm, thoi noh tơmăn tơl ăn rim chi hôi sinh hoat đat thu yok weng pôk đei tơdrong tơgum duh 5 tiêu chi
Jơnang anu yuô ơu, Đang bô huyên Vinh Thanh jơh anhôm pơgơl jơră dêh tơdrong hok weng pơm boi nưih sơngưm yăl arih alưng liêm HCM. Qua noh, tơdrong hok weng pơm boi Nă Hô jơh ơĭ tơdrong apoh, pơm rim tơplih pơjăng, pơgop tơdrong pôk xuôn tơdrong băt tu dương, ren luyên nưih sơngưm cach mang lơm đôi ngu kang bô đang viên weng nă ma kon tơring, pơgơp tơdrong tơjung pơm huyên Vinh Thanh năr kang pơjing.tơdrong chih đơng rong ơu khan truh tơdrong anu
Qua loi 3 sơnăm pơm chi thi ksô 05 lơm jơră dêh tơdrong hok weng pơm boi nưih sơngưm yăl arih alưng liêm HCM, Huyên uy Vinh Thanh jơh ăn lech rim văn ban sư pơgơl pơnhroh ăn kang bô, đang viên weng nă ma kon tơring hok tơp boi rim chuyên đê weng đăng ky tơdrong pơm boi
Tơdrong hok weng pơm boi Nă Hô jơh đei ngo la tơdrong pơm dech weng tơpă
Đôi ngu kang bô công chưk, viên chưk tơpă adring tơdrong pơm, jư vei nưih sơngưm, tơdrong yăl arih alưng liêm, pôk xuôn nưih sơngưm weng tơdrong tơgum nă ma
Rim tô chưk cơ sơ Đang, cơ quan, dơn vi, trương hok tơjung pơm rim tơdrong đao đưc thanh rim tơdrong cu thê, kơđeh, hlău băt sư nêu gương weng pơm boi
Lơm tơdrong pơm hok weng pơm boi nưih sơngưm yăl arih alưng liêm HCM, Huyên uy Vinh Thanh dech pơgơl rim kơ kuan, đơn vi, rim xa, thi trân oei jê tơdrong pơm đơng đơn vi, cham pơlei sư tơjung pơm tơdrong hanh đông trơ tro
Lư chi, đang bô hơh căn cư tơmưt tơdrong thưc tê đơng rim nganh, rim tơdrong, pơtho khan tơdrong đôt phă pơm tơplih mă ro lơm tơdrong hok weng pơm boi nưih sơngưm yăl arih alưng liêm HCM in
Pôk xuôn nưih sơngưm nghê nghiêp, đao đưc công vu, nưih sơngưm tơgum kkon tơring, tơjung pơm kơ kuan alưng liêm đi tơdrong tơgum kon tơring, cu thê
Ban chi huy quân sư huyên, công an huyên, viên kiêm soat nhân dân huyên, chi cuc thi hanh an dân sư huyên… tơplih anao tơdrong pơm biêk, jê kon tơring, kơpăng weng pơđam bơl adring kon tơring, pơgloh la pôk xuôn thu yok lơm tơdrong tơgum tơtam, chinh xac rim đơn thư khiêu nai đơng kon tơring
Đei alê, qua pơtho khan xêp loai atuch sơnăm 2019, lơm huyên ơĭ 47 tô chưk cơ sơ Đang keh kong hơgei tơdrong pơm, yok ty lê 92,15%, lơm noh ơĭ 9 tô chưc cơ sơ Đang keh kong pơgloh tơdrong pơm, yok ty lê 19,15%
Minh kơpah, pơm tơdrong hok weng pơm boi Nă Hô, rim nganh, tô chưk đoan thê lơm tơring huyên ară pơtep adring rim măng krao akom weng trong glong in: tơjung pơm cham pơlei anao, đô thi alưng liêm; tơjung pơm tơdrong yăl arih văn hóa; trong glong 5 bi 3 uôil iêl; trong glong choh jang tech bơdro hơgei… pơgop tơdrong pơm thăng lơi rim tơdrong pơjing kinh tê xa hôi, tơmăn tơl rim sơnăm tơjul ty lê unh hnam dơnuh boi tơdrong ăn lech
Ơĭ tơdrong boh tơdrong hok weng pơm boi Nă hôi lơm tơring huyên jơh ơĭ tơdrong tơplih pơjăng, đei cu thê hoa lơm rim tơdrong pơm đơng rim kang bô, đang viên lơm pơm tơdrong đei pơjao
Thoi noh, tơjung pơm đei lư mô hinh pơgloh lơm nă ma cham pơlei weng ơĭ tơdrong apoh dêh
Qua noh, pơgơp tơdrong pơgloh lơm tơdrong tơjung pơm chinh đôn Đang, pơnhôm pơgơl pơm thăng lơi rim tơdrong pơjing kinh tê xa hôi oei cham pơlei
Sư sơruôih tơdrong pơtơp weng hok, tơmăn tơl keh kong chương trinh, glong pơnhroh jơnang sơnăm hok 2019 – 2020 boi pơgơl đơng Chu tich UBND tinh lơm Chi thi ksô 09 năr 22.4.2020 lơm tơdrong tơmăn tơl an toan ăn hok sinh, hok viên, sinh viên lơm tơring tinh jơnang năm hok piêu đơng rong jơnang pơdơi sư phong dơt jit Covid-19
Năr 23.4.2020 Chu tich UBND huyên jơh ăn lech văn ban pơtho khan Phong giao duc weng đao tao, Trung tâm giao duc nghê nghiêp – giao duc thương xuyên huyên Vinh Thanh, Trương PTDTNT THCS&THPT Vinh Thanh; trương THPT Vinh Thanh adring UBND rim xa, thi trân pơlok ăn hok sinh, hok viên năm hok piêu đơng rong jơnang tam pơdơi sư phong dơt jit Covid-19
Boi noh, hok sinh THCS weng THPT, hok viên Trung tâm GDNN-GDTX huyên Vinh Thanh năm hok piêu đơng năr 27.4.2020
Hok sinh tiêu hok weng đe hơyoh mâm non năm hok piêu đơng năr 04.5.2020
Sư tơmăn tơl ăn hok sinh, hok viên lơm rim cơ sơ giao duc lơm tơring huyên năm hok piêu đơng rong jơnang tam pơdơi sư phong dơt jit Covid-19; UBND huyên pơkă Phong giao duc weng đao tao; Phong y tê huyên; Trung tâm y tê, Trung tâm GDNN-GDTX huyên Vinh Thanh; Trương PTDTNT THCS&THPT Vinh Thanh; trương THPT Vinh Thanh weng UBND rim xa, thi trân wă ranh adring pơm đông bô weng tơpă rim tơdrong tiêu đôc khư trung, vê sinh lơp hok, đô sư pơtơp adrol jơnang pơlok ăn hok sinh, hok viên năm hok piêu; Thoi noh, pơgei piêu dach tơdrong vê sinh trương, lơp đơng rong minh măng hok, năr hok
Tơmăn tơl trương, lơp uôil iêl, tơmăn tơl duh đak sach, xa phong anhao ti, sat khuân ti ranh ăn kang bô, bơngai pơtơp pơtho, hok sinh, hok viên lơm rim cơ sơ giao duc
Pơm gian cach lơm trương hok: lơp adring lơp, bơngai pơtơp pơtho adring bơngai pơtơp pơtho; bô tri dơnŏ oei alưng, hok sinh oei hlo bia pơgloh la 01 met; lech sơhmanh lơm lơp, năm sưt boi lơp, mi ba pơgloh bi đei tơmưt hnam trương sư yok hok sinh, hok viên
Bi pơlok pơ tơp thêm, bi pơlok ban tru, bi pơlok chao cơ, sinh hoat ngoai khoa, bi pơlok hop đĭ đăng hôi đông bơngai pơtơp pơtho
Rim tơdrong giao duc chi đei pơm oei rim lơp hok
Đi đăng kang bô, bơngai pơtơp pơtho, nhân viên, hok sinh, hok viên phai hlôch khâu trang lơm jơnang ơĭ măt lơm trương, lơp; đei đo thân nhiêt adrol jơnang tơmưt trương, lơp
Ngo hnhei kơjăp hok sinh, hok viên đơng apung jit sưt tơring huyên; boh tơtam weng pơtho khan ăn kơ kuan y tê lơm trương hơp nghi ngơ, trương hơp ơĭ dâu hiêu ji sư phong dơt tơdrong apoh jit ji
Dach pơtho khan, giao duc, pơkă hok sinh, hok viên tơpă pơm rim tơdrong phong dơt jit Covid-19; bi pơnhôm lư bơngai, chi lech hnam lơm rim tơdrong tơpă kơ wă, anhao ti dach, hlôch khâu trang jơnang năm truh trương weng dơnŏ công công, kjung kơdih jư vei jăng pran sư pơgop tơdrong pơm tơjul tơdrong apoh đơng jit ji
Phong giao duc weng đao tao, Phong y tê; Trung tâm y tê huyên weng UBND rim xa, thi trân wă kjung adring dach pơlok ngo hnhei tơdrong pơm rim tơdrong phong dơt jit Covid-19 dơnŏ rim cơ sơ giao duc; tơpă xư ly weng ngo hnhei, pơtho khan xư ly adring rim trương hơp bi pơm hơgei weng duh rim tơdrong pơgơl
Hương ưng bơl krao đĭ đăng nă ma adring pơm ung hô phong dơt jit Covid-19 đơng UB Trung ương MTTQVN
Lơm jơnang đơng năr 01 truh năr 20.4.2020, UBMTTQVN huyên Vinh Thanh jơh krao tơdrong adring pơm ung hô đơng rim kơ kuan, đơn vi, doanh nghiêp, kơdih ơkơu lơm weng ơgah huyên adring pơm ung hô phong dơt jit Covid-19 adring tơdrong ung hô đơng jên thoi tơgum đô phong dơt jit
Qua 20 năr phat đông, UBMTTQVN huyên jơh tiêp yok loi 87,7 triêu đông weng 20 chai anhao ti sat khuân
Đei alê̆ đĭ đăng ksô jên ung hô đei chuyên ăn Khul pơgơl phong dơt jit Covid-19 huyên Vinh Thanh sư pơm tơdrong phong dơt jit lơm tơring
Boi noh, UBMTTQVN huyên jơh pơlok pơjao măng mă minh ăn Khul pơgơl phong dơt jit Covid-19 huyên adring ksô jên 41,7 triêu đông
Sư ơĭ piêu nguôn lưc ăn tơdrong phong dơt jit Covid-19, jơnang truh, UBMTTQVN huyên Vinh Thanh ling lang krao rim kơ kuan, đơn vi, doanh nghiêp, rim hnam hao tâm ling lang ung hô adring ti pơgop adring cham pơlei lơm tơdrong gơn weng jơră tuk jit ji Covid-19, jư vei jăng pran ăn nă ma lơm tơring
Đơng kơl sơnăm truh ahrĕi, UBND xa Vinh Sơn jơh pơm 02 glong pơnhroh năm ngo hnhei, truy quet bri weng adring pơm trưk oei rim chôt đơng rim đơn vi chu bri; adring Hat kiêm lâm huyên, rim đơn vi chu bri pơlok 22 măng năm ngo hnhei, truy quet jư vei bri
Qua noh jơh boh weng pơm biên ban 02 vu, tam jư 01 xe ô tô; 2,229m3 long giôi nhom III; 1,449m3 long Cho chi nhom III
Minh kơpah, xa ară adring rim kơ kuan chuyên môn pơlok 12 măng nă ngo hnhei, kiêm soat lâm san lơm rim tuyên trong K3, K1, Hô B, K8, Đak xung
Thoi noh, pơlok 03 măng pơtho khan tơdrong jư vei bri, phong dơt unh sa bri dơnŏ thôn K2, K3, K4. Thu yok ơĭ 245 măng nă ma adring pơm
Năr 21.4, Trung tâm khuyên nông tinh pơnhroh mô hinh rong ka rô kơl vuông thương phâm dơnŏ unh hnam bok Pham Xuân Quang oei thôn Tiên An, xa Vinh Hoa
Lơm ơu, nă ma adring pơm mô hinh đei tơgum 15 ơbơu hlak ka adrêch weng đô sa
Anu la mô hinh rong ka rô kơl vuông đei Trung tâm khuyên nông tinh pơnhroh rong pơtơm oei Vinh Thanh
Nă ma adring pơm đei tơgum 70% ka adrêch weng đô sa
Sư tơgum ăn nă ma rôp kơjăp kơ kach rong ka rô kơl vuông, Trung tâm khuyên nông tinh jơh pơlok pơtho khan ăn unh hnam adring pơm mô hinh weng 10 unh hnam ơgah mô hinh oei xa Vinh Hoa
Tơdrong pơnhroh mô hinh rong ka rô kơl vuông dơnŏ huyên Vinh Thanh sư đa dang hoa đôi tương rong thuy san đak ngam, chă yuô ơĭ thu yok au, bau jơh ơĭ lơm cham pơlei, pơgop tơdrong pơm kljung thu yok, pôk xuôn tơdrong yălo arih đơng nă ma kon tơring
Thoi qua rim dư an oei lơm kơbră chương trinh "Tơgum ưng dung weng pơtruh khoa hok weng kông nghê tơgum pơjing kinh tê xa hôi cham pơlei weng apung kông, apung nă ma kon kông" huyên Vinh Thanh jơh ăn tiên bô KHKT tơmưt choph jang, tơgum nă ma apung kông, apung nă ma kon kông ơĭ tơdrong băt anao lơm khoa hok weng kông nghê
Anao ơu pơgloh la dư an pơjing hla nhem an toan lơm teh Vinh Sơn adring tơdrong adring pơm đơng rim unh hnam nă ma kon kông
San phâm đơng rim unh hnam pơm lech tơmăn tơl tơdrong hla nhem an toan weng đei tiêu thu dêh lơm thi trương lơm weng ơgah huyên
Thoi tơdrong keh kong đơng rim mô hinh kia rong nhung, yer lơm đêm lot sinh hok yua Tram khuyên nông huyên weng Hôi nông dân huyên tơgum tơjung pơm jơh pơnhôm tơdrong adring pơm đơng lư nă ma apung kông weng apung oei jê
Rim mô hinh ưng dung KHCN jơh weng atung pơgop tơdrong tơplih cơ câu kinh tê nông nghiêp trơ tro adring điêu kiên rim cham pơlei apung kông, apung hlo lơm tơring huyên
Trong grông rim dư an ưng dung KHCN jơh tơgum ăn nă ma apung kông, apung nă ma kon kông oei jê adring rim tơdrong anao lơm KHKT
Minh kơpah noh, thoi qua rim mô hinh pơtăm long, kia rong jơh pơtơp ky thuât trưc tiêp ăn kang bô cham pơlei, pôk xuôn trinh đô ky thuât ăn kang bô cham pơlei weng nă ma lơm choh jang nông nghiêp, rôp kơjăp quy trinh công nghê lơm rim kơ kach kia rong, pơtăm long pơgloh
Pơgloh la tơdrong pơtruh KHKT ăn nă ma jơh đei UBND huyên ngo hnhei thoi qua tơdrong tơgum tơjung pơm mô hinh, pơtho khan pơtruh KHKT
Boi UBND xa Vinh Thinh, pơm gglong pơnhroh choh jang vu He thu sơnăm 2020, lơm noh vu He 84 ha; vu Thu 193,5 ha. Adring long ba vu He, truh ahrĕi nă ma xa Vinh Thinh jơh jul adrêch đat 100% pơting adring glong pơnhroh
Adring long ba vu Thu kung đei nă ma pơnhoh pơm teh sư ăn tơmưt choh jang
Boi lich thơi vu, long ba vu Thu đei jul adrêch pơnhôm đơng năr 01 truh năr 10.5
Mălei adring rim apung ơĭ tơdrong bi duh đak, cham pơlei ơĭ tơdrong pơgơl jul adrêch sơruôih loi đơng 5 truh 10 năr
Minh kơpah long ba, xa Vinh Thinh ară ơĭ glong pơnhroh ăn tơmưt choh jang 69 ha long pơtăm nai, lơm noh ơĭ 07 ha long đâu phung, 17 ha long hơbo, 30 ha long đâu rim loai
Pơm trong glong tơjroh pơjing kinh tê, tơgum adring tuk bơngot dơnuh weng bơm bơdrong trơ tro, lư sơnăm anu yuô ơu, kơp uy, khul pơgơl, rim tô chưk hôi, đoan thê weng rim thôn lơm xa Vinh Thuân jơh jơră dêh pơtho khan, krao akom kang bô, đoan viên, hôi viên, nă ma pơjăng tơplih cơ câu long pơtăm, xem rong, cơ câu mua vu
Minh kơpah noh, rim hôi đoan thê jơh tin châp adring NHCSXH huyên loi 14 ty đông ăn 334 măng unh hnam vei sư pơjing kinh tê, tơgum pơtho khan pơtruh KHKT pơtăm long, kia rong ăn nă ma, tinh jơnum minh sơnăm pơlok đơng 5 – 10 lơp pơtho khan, pơnhôm loi 400 măng nă ma adring pơm; pơlok pơnhroh rim mô hinh in: mô hinh tơmăn bal grông, mô hinh pơtăm hơbo, puôil ngô weng amne
Qua noh jơh boh năr kang lư unh hnam choh jang, tech bơdro hơhei, thoi noh pơm tơjul ty lê unh hnam dơnuh
Huyên Vinh Thanh ahrĕi ơĭ 59 thôn, pơlei, lơm noh ơĭ 31 pơlei nă ma kon kông
Sơnăm anu yuô ơu, wă đi rim pơlei nă ma kon kông lơm huyên hơdơi đei rim kơ kuan, đơn vi hanh chinh oei tinh weng huyên pơlok kêt nghia
Minh kơpah tơdrong pơtho khan, krao akom nă ma oei rim pơlei kêt nghia jư kơjăp an ninh chinh tri, trât tư an toan xa hôi
Rim đơn vi kêt nghia ară tơgum nă ma blung adrol qua hrat tơnap, alưng tơdrong yăl arih đơng lư tơdrong
Thoi noh, rim đơn vi kêt nghia ară pơtep pơtho khan rim tơdrong đơng Đang, chinh sach phap luât đơng kơpal lơm tơdrong kon kông, tơdrong pơjing kinh tê xa hôi, cung cô quôc phong an ninh đơng cham pơlei
Pơgop tơdrong pôk xuôn tơdrong yăl arih weng nưih sơngưm, pơm tơjul rim tê nan xa hôi, rim tơdrong lac hâu, mê tin di đoan, pơjing rim giă tri đơng sơ đơng nă ma kon kông; pơjăng pơm măng krao akom tơjung pơm cham pơlei anao, đô thi văn minh; tơjung pơm pơlei văn hoa, unh hnam văn hoa
Rim tơdrong kêt nghia lơm tơring huyên lơm jơnang anu yuô ơu ling lang cung cô weng phat huy nưih sơngưm đai đoan kêt kon kông, tơtam tơgum nă ma kon kông, pơgloh la rim unh hnam ơĭ tơdrong hrat tơnap rim tơdrong kjung alưng tơdrong yăl arih
Lơm quy I, Công an huyên jơh chu đông adring rim phong, ban, nganh, hôi, đoan thê huyên weng UBND rim xa, thi trân pơlok pơtho khan, phô biên giao duc phap luât weng phat đông trong glong đĭ đăng nă na jư vei an ninh the đak adring pơm phong dơt tôi pham adrol, lơm weng đơng rong Têt nguyên đan sơnăm 2020
Công an huyên jơh pơlok 12 măng pơtho khan adring loi 1.264 măng nă ma adring pơm; pơgloh la pơtho khan lơm rim tơdrong pơm đơng rim đôi tương ơĭ tơdrong lưa đao qua mang xa hôi, tông kua tơmam, Nghi đinh ksô 100 đơng kơpal the đak quy đinh xư phat pơm glăi hanh chinh lơm tơdrong giao thông trong bô, trong pơsei; pơtho khan phap luât ăn 17 đôi tương hinh sư, 07 đôi tương nghi ơĭ chă yuô glăi chât ma tuy
Pơm hơgei tơdrong rôp băt cham pơlei, rôp băt unh hnam, bơngai weng tơgum tơdrong an ninh trât tư lơm cham pơlei cơ sơ
Qua noh, pơgop tơdrong ơĭ thu yok lơm phong dơt, đâu tranh adring tôi pham, tê nan xa hôi, krao jăng pjran tông hơp đơng đĭ đăng hê thông chinh tri, đơng nă ma tơmưt tơdrong phong dơt bơngai pơm glăi
Qua 10 sơnăm pơm chương trinh muc tiêu kơpal the đak tơjung pơm cham pơlei anao, trong măt cham pơlei xa Vinh Kim jơh ơĭ tơdrong tơplih pơjăng, cơ sơ ha tâng, canh quang môi trương đei cai thiên mă ro kung in tơdrong yăl arih weng nưih sơngưm đơng nă ma cham pơlei năr kang đei pôk xuôn, pơgop tơdrong pơm đông lưc ăn pơjing kinh tê xa hôi đơng cham pơlei
Tơdrong chih đơng rong ơu pơtho khan truh lư thu yok đơng chương trinh tơjung pơm cham pơlei anao oei xa Vinh Kim
Vinh Kim la minh lơm rim xa hrat tơnap pơgloh đơng huyên Vinh Thanh, tơdrong yăl arih đơng nă ma ară tơjrưm lư hrat tơnap, loi 90% nă ma yăl arih đơng nghê nông
Adring tơdrong pran đơng khul pơgơl cham pơlei adring tơdrong adring ti pơgop jăng pran đơng nă ma, trong măt cham pơlei ahrĕi bi thôi tơplih, trong năm cham pơlei đei bê tông hoa, tram y tê, trương hok đei pôk xuôn alưng liêm, tơdrong yăl arih đơng nă ma ơĭ lư tơdrong tơplih
Ơĭ đei in ahrĕi la yua đơng pơtơm, Đang uy, UBND xa jơh pơnhôm pơnhroh pơm rim tơdrong lơm chương trinh muc tiêu kơpal the đak tơjung pơm cham pơlei anao
Sư đat thu yok lơm jơnang tơjung pơm cham pơlei anao, khul pơgơl xa Vinh Kim jơh băt mă ro, wă ranh pơm keh kong rim tơdrong thi phai pôk xuôn mưk yăl arih đơng nă ma, pôk xuôn trinh đô ưng dung KHCN tơmưt choh jang, adrol pơgloh la phai pơnhôm tơgum rim tơdrong sư nă ma choh jang chep ăn thu yok hơgei pơgloh, đơng noh pôk xuôn thu yok alưng tơdrong yăl arih
Boi bok Đinh KHư, Pho chu tich UBND xa Vinh Kim ăn alê: Adring nưih sơngưm đơng đĭ đăng bô măy chinh tri weng tơdrongadring wă đơng nă ma lơm xa trong pơtơm chep ăn thu yok pơjăng, pơm đei trong glong tơjroh pơm tơpă đơng đĭ đăng nă ma kon tơring lơm tơjung pơm cham pơlei anao
Nă ma băt weng đông thuân adring kơpal adring ti pơm, pơgop tơdrong pơm trong măt cham pơlei năr kang alưng liêm
Qua jơnang pơm chương trinh muc tiêu kơpal the đak tơjung pơm cham pơlei anao, truh ahrĕi, rim tiêu chi keh kong đơng xa jơh đei công nhân in: Tiêu chi 1 lơm quy hoach, tiêu chi 3 lơm thuy lơi, tiêu chi 4 lơm điên, tiêu chi 8 lơm bưu điên, tiêu chi 15 lơm y tê, tiêu chi 19 lơm an ninh trât tư xa hôi
Thu yok đat đei truh ahrĕi la yua tơdrong đông thuân đơng nă ma lơm xa, tơdrong sang tao lơm tơdrong pơtho khan jơru să lơm lơi ich ăn nă ma đơng chương trinh tơjung pơm cham pơlei chep ăn
Đơng noh pơm đei tơdrong đông tinh adring pơm đơng nă ma
Mă lei, la xa apung kông pơgloh hrat tơnap kơna jơnang pơnhroh pơm chương trinh muc tiêu kơpal the đak tơjung pơm cham pơlei anao oei xa Vinh Kim kung tơjrưm bi bia hrat tơnap
Thoi jơh ơĭ lư pran lơm pơjing choh jang, tơjul dơnuh weng an sinh xa hôi, mălei truh ahrĕi, xa Vinh Kim ară đim đat đei tiêu chi lơm thu nhâp weng tiêu chi unh hnam dơnuh; thu yok tinh jơnum kơl bơngai đơng nă ma ară đim truh 12 triêu đông
Bi thôi tăp dal adring tơdrong kho lơm thu nhâp, unh hnam dơnuh, tiêu chi môi trương kung atung la tơdrong kho dơng adring khhul pơgơl xa Vinh Kim
Tơdrong bi duh đak sinh hoat, tơdrong băt jư vei vê sinh môi trương đơng nă ma ară kơđeh
Adring xa pơgloh hrat tơnap in Vinh Kim, sư keh kong rim tiêu chi ară bđơng chương trinh muc tiêu kơpal the đak tơjung pơm cham pơlei anao la minh qua trinh
Minh kơpah tơdrong pơjăng, pran đơng khul pơgơl cham pơlei weng nă ma, xa Vinh Kim wă pơgloh tơdrong ngo hnhei tơgum loi piêu đơng rim kơp, rim nganh weng rim dư an sư keh kong lô trinh tơjung pơm cham pơlei anao boi glong pơnhroh ăn lech
Lơm tơdrong pơm lơm jơnang truh, xa Vinh Kim pơnhôm kjung đa dang hoa rim trong glong, pơtho khan lơm tơdrong tơjung pơm cham pơlei anao sư nă ma băt weng hương ưng, pôk tơdrong thu yok đei rim chi tiêu đat đei, pơđam bơl đon adring rim nganh chưk năng kơp kơpưng sư ơĭ tơdrong tơgum sư chep ăn thu yok ăn choh jang nông nghiêp; tơgum pơm rim mô hinh pơjing choh jang nông nghiêp sư pơtruh rim KHKT ăn nă ma; tơgum trong lech ăn rim loai nông san oei cham pơlei pơgơp tơdrong pôk xuôn thu yok ăn nă ma
Đơng rim thu yok đat đei, adring glong pơnhroh weng lô trinh tơjung pơm cham pơlei anao lơm rim sơnăm piêu, pơgloh la đei tơdrong adring đơng đĭ đăng hê thông chinh tri weng kon tơring, xa Vinh Kim ling lang keh kong lư chi tiêu, tiêu chi tơjung pơm cham pơlei anao
Bơghê năr 27.4, khul pơm biêk đơng UBND huyên yua đ/c Huynh Đưc Bao, Pho chu tich UBND huyên pơm pơgơl jơh ơĭ măng năm ngo hnhei tơdrong pơnhroh tơdrong phong dơt jit Covid-19 dơnŏ rim trương THCS lơm tơring huyên năr pơ tơm jơnang hok sinh năm hok piêu đơng rong jơnang tam pơdơi yua jit Covid-19
Ngo hnhei thưc tê lơm rim trương hok ăn boh, wă đi rim trương hơdơi tơpă pơm rim quy đinh đơng nganh chưk năng lơm tơdrong phong dơt jit ji Covid-19 in
Tơmăn tơl trương lơp uôil iêl; adrol jơnang tơmưt trương, lơp, kang bô, bơngai pơ tơp pơtho, nhân viên, hok sinh hơdơi đei đo thân nhiêt weng hơdơi phai hlôch khâu trang lơm jơnang ơĭ măt lơm trương, lơp; rim trương hơdơi bô tri nguôn đak sach, xa phong anhao ti dang đak, sat khuân ti ranh ăn kang bô, bơngai pơ tơp pơtho, hok sinh chă yuô
Đei alê, lơm năr pơ tơm năm hok piêu đơng rong jơnang tam pơdơi yua jit Covid-19, wă đi rim hok sinh hơdơi truh trương năm hok duh
Adring tơdrong pơm gian cach lơm trương hok, rim trương jơh pơlok săp xêp tơk pơk lơp adring lơp; bô tri dơnŏ oei ăn hok sinh lơm lơp oei cach adring bia pơgloh 01 met; lech sơhmanh lơm lơp, năm sưt boi lơp
Mălei, dơnŏ minh ksô lơp, yua ksô hok sinh lư kơna tơdrong bô tri ăn hok sinh oei hok cach adring bia pơgloh 01 met đim tơmăn tơl; ară trương hơp hok sinh bi hlôch khâu trang jơnang năm hok lơm trương
Qua ngo hnhei tơdrong phong dơt jit Covid-19 dơnŏ rim trương hok, pơgơl huyên Vinh Thanh jơh pơtho khan dêh nưih sơngưm dach tơpă pơm rim quy đinh lơm tơdrong phong dơt jit ji đơng rim trương
Mălei sư tơnmăn tơl tơdrong phong dơt jit ji Covid-19 lơm hnam trương đei pơm đat thu yok, Pho chu tich UBND huyên Huynh Đưc Bao pơkă rim trương ling lang quan triêt pơgơl đơng Thu tương chinh phu, UBND tinh, huyên, kung in rim tơdrong pơtho khan đơng nganh y tê lơm phong dơt jit Covid-19
Ngo hnhei pơgei piêu dach tơdrong vê sinh trương lơp đơng rong minh măng hok, năr hok, tơmăn tơl trương lơp dach uôil iêl; pơtho khan rim tơdrong phong dơt jit ăn rim đe hyoh hok sinh in: anhao ti dach đơng xa phong thoi đak sat khuân; hlôch khâu trang jơnang tru trương weng dơnŏ công công, kjung kơdih jư vei jăng pran sư pơgop tơdrong pơm tơjul tơdrong apoh đơng jit ji
Lơm sơnăm 2020, huyên Vinh Thanh ling lang tơgum loi 191 triêu đông ăn 38 unh hnam oei xa Vinh Sơn pơnhroh dư an pơtăm hla nhem an toan adring quy mô loi 04 hecta; lơm noh ơĭ loi 03 hecta pơtăm hla nhem pơnhôm, ară la pơtăm lơm the dal hnam đơng nă ma
Dư an hla nhem an toan Binh Đinh đei pơnhroh thư nghiêm đơng sơnăm 2017 dơnŏ xa Vinh Sơn adring chđeh the khoang 01 hecta jơh chep ăn thu yok kinh tê mă ro, pơgop tơdrong pơm sinh kê ăn nă ma apung pông
Đơng nguôn jên tơgum đơng dư an, huyên Vinh Thanh jơh pơlok să chđeh the pơtăm hla nhem an toan dơnŏ Vinh Sơn adring quy mô loi 04 hecta đơng sơnăm 2019, pơtăm rim adrêch hla nhem: Băp su, cai thao, xa lach, cu cai
Bok Nguyên Văn Long, Trương phong nông nghiêp weng pơjing cham pơlei huyên Vinh Thanh ăn alê: Lơm ksô 38 unh hnam adring pơm pơtăm hla nhem an toan boi dư an, ơĭ 29 unh hnam nă ma kon kông đei tơgum 100% jên pơm the, phân bon, adrêch, rim unh hnam ară đei tơgum adrêch hla nhem
San phâm hla nhem an toan Vinh Sơn ahrĕi jơh ơĭ măt dơnŏ hê thông siêu thi BigC khu vưc mĭn trung
Phat huy tơdrong la dơnŏ Trung tâm tơjung pơm khôi đai đoan kêt đĭ đăng nă ma, MTTQVN huyên Vinh Thanh jơh pơjăng krao akom nă ma adring pơm khul pơgơl năr kang kơjăp dêh, pơm hơgei quy chê dân chu oei cơ sơ, pơgop tơdrong pơm thăng lơi tơdrong pơjing kinh tê xa hôi oei cham pơlei
Lơm jơnang pơm nhiêm vu đơng bơn, MTTQ huyên pơgloh ngo hnhei tơdrong tơjung pơm weng cung cô khul pơgơl
Đơng lư tơdrong pơm cu thê, MTTQ huyên jơh adring rim tô chưk thanh viên pơtho khan, krao akom nă ma jơră dêh rim trong glong amem the đak, ling lang hok tơp weng pơm boi nưih sơngưm yăl arih alưng liêm HCM, tơjung pơm tơdrong yăl arih văn hoa oei apung nă ma
Minh kơpah, tơdrong pơtho khan phô biên giao duc pap luât truh nă ma la tơdrong đei MTTQ pơgei piêu dach thoi qua rim măng pơtho khan tơdrong băt phap luât thoi pơtep lơm rim măng hop thôn
Ahrĕi, lơm huyên Vinh Thanh ơĭ 1.185 kang bô, nă ma CCB atung sinh hoat lơm 59 cơ sơ Hôi
Phat huy nưih sơngưm "Bô đôi Nă Hô" pôk xuôn gương hrang lơm đĭ đăng tơdrong pơm; jơnang anu yuô ơu, rim kơp hôi CCB lơm huyên jơh pơnhroh weng pơm lư tơdrong tơgum adring pơjing kinh tê, tơjul dơnuh ranh weng kơjăp, pơgop tơdrong pơm thăng lơi rim chương trinh, tơdrong pơjing kinh tê xa hôi cham pơlei
Hôi dech ngo hnhei pơm hơgei tơdrong pơtho khan, krao akom nă ma pôk xuôn tơdrong kơdih pran, nưih sơngưm blung adrol hrat tơnap, bi chiu bơngot dơnuh, sang tao lơm tơdrong pơm, kjung lơm tơdrong yăl arih
Jơră dehh choh jang boi tơdrong thâm canh, tơplih mua vu, ăn rim adrêch long pơtăm, xem rong ơĭ giă tri kinh tê tơmưt choh jang sư pôk xuôn giă tri thu yok
Đơng rim tơdrong pơm cu thê, tơpă đơng tô chưk hôi weng tơdrong kơdih pơm, nưih sơngưm blung adrol hrat tơnap đơng nă ma, adring pơjing thu yok đơng rim tơdrong tơgum đơng kơpal
Truh ahrĕi, tơdrong yăl arih đơng kang bô, nă ma ơĭ 52 unh hnam bơdrong, 310 unh hnam khă, 326 unh hnam trung binh, unh hnam jê dơnuh 121 unh hnam, unh hnam dơnuh ară 381 unh hnam, yok ty lê 37,46%
Hôi CCB xa Vinh Hiêp ơĭ loi 100 nă ma, sinh hoat oei 07 chi hôi lơm tơring xa
Lơm jơnang anu yuô ơu, pơm măng krao akom "Hok weng pơm boi nưih sơngưm yăl arih alưng liêm HCM" jơh pơnhôm đei 95% kang bô, nă ma CCB adring pơm
Qua noh boh lech lư điên hinh CCB pơm boi bơl Nă Hô
Cu thê in 02 chi hôi CCB thôn Thanh Quang, pơlei Ha Ri jơh gương mâu pơm weng krao akom nă ma tơgum 80 năr kông pơm hnam ăn nă ma CCB dơnuh
Rim sơnăm, ksô nă ma pơm ăn đe hyoh pơm boi đat đơng 95% weng unh hnam nă ma văn hoa đat 96%
Yua noh, đơng tơdrong băt truh tơdrong pơm đơng rim nă ma ơĭ lư tơplih pơjăng
Rim nă ma pơm ăn đe hyoh pơm boi pơm hơgei tơdrong đơng Đang, chinh sach phap luât đơng kơpal, dach năm pơtơm lơm rim trong glong tơjroh tơjung pơm tơdrong yăl arih văn hoa, jư vei an ninh, trât tư xa hôi oei cham pơlei
Jơnang anu yuô ơu, trong glong tơjung pơm thôn, pơlei văn hoa lơm tơring huyên jơh đat đei lư thu yok pơgloh: nă ma ơĭ tơdrong adring tơjung pơm rim mô hinh kơdih ngo hnhei, kơdih hoa giai rim mâu thuân nôi bô; giao duc, phong dơt bơngai pơm glăi; đâu tranh tuk rim tê nan xa hôi, jư kơjăp ky cương, nă ma yăl arih weng pơm biêk boi phap luât weng quy ươc công đông
Qua noh, lơm cham pơlei kung ơĭ lư tơplih mă ro loi, tơdrong băt jư vei vê sinh công công đei alưng loi; pơm hơgei tơdrong yăl arih văn minh, amăn jên lơm tơdrong ăng mai, tơdrong bu atau, giô têt, lê hôi weng rim sinh hoat xa hôi nai
Tơdrong tơjung pơm kơ kuan, đơn vi, doanh nghiêp đat chuân jơh pơm tơplih mă ro lơm tơdrong pơm nôi quy, quy chê kơ kuan; pơm biêk ơĭ trach nhiêm, ơĭ thai đô lich sư, bi ơĭ thai đô brư pơm hrat tơnap ăn nă ma
Pơm môi trương pơm biêk alưng weng văn minh
Pơm rim văn ban pơgơl liên quan truh tơdrong tư vân tâm ly weng giao duc tơdrong yăl arih ăn hok sinh đơng nganh, jơnang anu yuô ơu, Trương PTDTNT THCS&THPT Vinh Thanh jơh pơjing anao tô tư vân tâm ly, pơtho khan tơdrong yăla rrih ăn hok sinh kon kông nôi tru, pơm đơng sơnăm hok 2016 – 2017, trong pơ tơm jơh đat đei minh ksô thu yok tơpă
Tô jơh pơm tơdrong tư vân tâm ly adring lư tơdrong nai, pơgloh ngo hnhei truh rim tơdrong jăng pran, phap luât, dân sô, tơme rong jăng pran sinh san vi thanh niên, binh đăng giơi, rim tê nan xa hôi, rim tơdrong lơm tinh ban, tinh yêu
Lơm tơdrong pơtho khan tơdrong yăl arih, tô ngo hnhei pơ tơp ăn hok sinh lư tơdrong yăl arih mă hok sinh ară đim băt, lơm noh pơgloh ngo hhei truh nhom ky năng ngo hnhei ơkơu thoi le: tơdrong pơm chu cam xuc, phong dơt stress, blung adrol tơdrong yu pơkuĕ khăc phuk tơdrong tơđuk, ngo hnhei thơi gian, pơdơi pơjăngt, sơhmanh alưng liêm
Sư pôk xuôn thu yok tơjung pơm weng phat đông trong glong jư vei an ninh the đak, công an huyên Vinh Thanh jơh chu đông pơđam bơl đon ăn UBND huyên pơgơl pơnhroh pơm hơgei rim Chi thi, Nghi quyêt đơng kơp kơpưng weng tơdrong adring tơjung pơm trong glong lơm tơring huyên; pơtho khan công an rim xa, thi trân tơplih anao rim tơdrong tơjung pơm trong glong
Jơră dêh tơdrong pơtho khan, krao akom nă ma boi tơdrong đa dang hoa lơm tơdrong pơm, tơdrong pơtho khan sư nă ma pơm hơgei rim tơdrong đơng Đang, phap luât đơng kơpal; pơjăng adring lưk lương công an lơm tơdrong đâu tranh, phong dơt bơngai pơm glăi weng tê nan xa hôi lơm rm cham pơlei
Truh ahrĕi, lưk lương tơjung pơm trong glong jơh adring tơjung pơm, pơgei piêu tơdrong pơm đơng 59 tô hoa giai oei cơ sơ, tô an ninh kon tơring, 9 hôi đông an aninh trât tư lơm tơring huyên
Rim tô kơdih ngo hnhei jơh weng atung yok đei tơdrong ung hô, adring pơm pơjăng đơng kon tơring, pơgop tơdrong pơgloh lơm phong dơt xa hôi, pơm tơjul nguyên nhân, tơdrong phat sinh tôi pham weng tê nan xa hôi
Jơnang truh, sư pôk xuôn tơdrong thu yok đei tơdrong tơjung pơm trong glong đĭ đăng nă ma jư vei an ninh the dak, công an huyên Vinh Thanh wă pơnhôm pơgơl dêh trong glong đĭ đăng nă ma jư vei an ninh the đak thoi qua tơdrong nong côt đơng lưk lương công an
Ling lang pơgơl công an rim xa, thi trân pơnhroh ơĭ thu yok rim tơdrong đơng Đang, tơdrong phap luât đơng kơpal lơm tơdrong an ninh trât tư weng tơjung pơm trong glong đĭ đăng nă ma jư vei an aninh the đak
Pơm măng krao aom hok weng pơm boi nưih sơngưm yăl arih alưng liêm HCM
Jơnang anu yuô ơu, rim kơp Hôi mai oh lơm tơring huyên Vinh Thanh jơh jơră dêh pơtho khan, krao akom mai oh pơm ơĭ thu yok rim mô hinh amăn jên sư tơgum adring pơjing kinh tê, tuk bơngot dơnuh, tơjung pơm unh hnam alưng liêm, tơjung pơm thôn pơlei bơdrong alưng liêm
Ơĭ tơdrong tơroi lech minh lơm rim dơnŏ hrang lơm tơdrong hok weng pơm boi nưih sơngưm yăl arih alưng liêm HCM lơm tơjung pơm mô hinh pơm amăn jên la Hôi LHPN xa Vinh Thinh
Adring suy nghi gian di hok Nă Hô bi oei như hlo, mă đơng rim tơdrong pơm ken lơm tơdrong yăl arih rim năr
Hôi mai oh xa Vinh thinh jơh pơnhroh rim tơdrong hok weng pơm boi Nă Hô đơng rim tơdrong pơm tơpă, cu thê hoa bơl pơ tơp đơng Nă Hô pơtep adring tơdrong pơm đơng Hôi
Pơm tơdrong tơplih pơjăng lơm kơ kach nghi, kơ kach pơm đơng rim mai oh
Minh lơm rim tơdrong pơm đei lư mai oh adring pơm la tơjung pơm mô hinh amăn jên tơgum mai oh dơnuh lơm tơdrong yăl arih
Dơnŏ chi hôi mai oh pơlei M2, xa Vinh Thinh yok pơnhroh mô hinh pơm amăn jên đei lư mai oh hương ưng in: rong nhung the amăn jên lơm hnam, tơjung pơm hu phê amem mơnat, pơm amăn jên boi Nă Hô tơgum adring tơjul dơnuh kơjăp
Sư pơm hơgei mô hinh, chi hôi jơh ngo hnhei rim tơdrong krao akom, kang bô hôi phai dach pơm ăn đe hyoh pơm boi năm pơ tơm pơm amăn jên, pơlok lư tơdrong amăn jên
Qua noh, chi hôi krao akom 100% mai oh adring pơm mô hinh amăn jên weng tơjung pơm hu phê amem mơnat, rim sơnăm thu sưt adring ksô jên jê 04 triêu đông weng 140 kg phê
Adring ksô jên weng phê thu dei đơng rim mô hinh noh, chi hôi jơh tơgum ăn 03 mai oh ơĭ tơdrong hrat tơnap alưng tơdrong yăl arih
Minh kơpah noh, chi hôi mai oh pơlei M2 ară pơnhroh ăn mai oh đăng ky pơm unh hnam 5 bi 3 uôil iêl
Pơjing anao CLB mai oh tơjung pơm unh hnam alưng liêm
Pơlok lư tơdrong tơgum mai oh kjung đi dơnuh weng pơm bơdrong trơ tro, pơgop tơdrong pơjăng tơmưt tơdrong tuk bơngot dơnuh lơm cham pơlei
Lư thu yok đat đei đơng tơdrong hok weng pơm boi Nă Hô jơh pơm kjung tơdrong băt tơjroh hok tơp, sang tao đơng kang bô, mai oh lơm tơring huyên, pơgop tơdrong pơm tơdrong pơjing kinh tê xa hôi đơng cham pơlei
Sư jơh dêh trong glong hok weng pơm boi Nă Hô, lơm jơnang truh, Hôi LHPN huyên ling lang kjung loi piêu tơdrong pơtho khan, krao akom pơm tơdrong hok weng pơm boi Nă Hô lơm đĭ đăng kang bô, mai oh đơng lư tơdrong pơm tơpă
Pơm tơdrong tơjrưm măt nă ma adrol măng hop măng mă 9, Quôc hôi khoa XI, bơghê năr 07.5, ĐBQH Lê Công Nhương, Giam đôc Sơ khoa hok weng Công nghê tinh jơh ơĭ măng tơjrưm măt nă ma adrol măng hop măng mă 9, Quôc hôi khoa XIV dơnŏ huyên Vinh Thanh
Tham dư măng tơjrưm măt nă ma oei huyên ơĭ đ/c Nguyên Chi Dung, Pho chu tich HĐND huyên, đ/c Huynh Đưc Bao, pho chu tich UBND huyên weng đai diên rim kơ kuan, ban nganh đơng huyên weng rim xa, thi trân
Dơ nŏ măng tơjrưm măt, ĐBQH Lê Công Nhương jơh pơtho khan adring nă ma dư thao nôi dung tơdrong măng hop măng mă 9 Quôc hôi khoa XIV wă truh
Boi noh, măng hop đei pơm boi 02 măng
Măng mă minh đơng năr 20.5 truh năr 04.6; Hop trưk tuyên qua câu truyên hinh đơng hnam Quôc hôi truh 63 khul đai ĐBQH rim tinh, thanh phô trưc thuôc Trung ương; măng mă 02 đơng năr 10 truh năr 19.6; Hop pơnhôm dơnŏ hnam Quôc hôi
Đơng rong thông qua dư kiên chương trương, noio dung măng hop. đ/c Lê Công Nhương jơh tra lơi kiên nghi liên quan truh nă ma huyên Vinh Thanh in: Pơtho khan UBND tinh thu hôi the đơng rim Cty lâm nghiêp. Khul ngo hnhei bri phong hô sư cân đôi pơjao ăn nă ma bi duh the choh jang nông nghiêp
Lơm tơdrong anu, sơnăm 2018, Sơ nông nghiêp weng pơjing cham pơlei jơh năm ngo hnhei, điêu chinh tơgum 3 loai bri weng đei UBND tinh phê duyêt lơm Quyêt đinh ksô 4854 năr 28/10/2018, Sơ nông nghiêp weng pơjing cham pơlei jơh pơtho khan UBND tinh thu hôi sư pơjao ăn nă ma
Mălei năr 05/7/2019, UBND tinh ơĭ văn ban ksô 3834 lơm tơdrong pơjao the, ăn thŭ the lơm tơring tinh khan mă ro: "Adrol măt, đim pơm thu hôi the bri choh jang, bri phong hô yua kơp xa ngo hnhei, the lâm nghiêp jơh pơjao ăn Khul ngo hnhei bri phong hô weng Cty lâm nghiêp"
Lơm pơtho khan UBND tinh ngo hnhei tơgum ăn cham pơlei sư đo đac, pơm hô sơ đia chinh, kơp hla chưng nhân quyên chă yuô the lâm nghiêp ăn nă ma yua nguôn cân đôi, bô tri jên tôi thiêu 10% lơm pơting thu jên chă yuô the, jên thŭ the rim sơnăm đơng cham pơlei bi tơmăn tơl
Năr 26/01/2018, UBND tinh ơĭ văn ban ksô 479 lơm tơdrong bô tri jên ăn tơdrong đo đac, pơm ban đia chinh, đăng ky the, kơp hla chưng nhân
UBND tinh pơgơl: Sư pơm tơdrong ngo hnhei the boi rim cham pơlei, boi pơgơl đơng Thu tương kơpal the đak, UBND huyên wă chu đông ăn lech rim tơdrong, pran kjung thu jên chă yuô the, jên thŭ the rim sơnăm 10% pơting ksô jên thŭ the weng jên chă yuô the rim sơnăm ăn tơdrong pơm nhiêm vu boi pơgơl đơng Thu tương kơpal the đak
Nă ma huyên Vinh Thanh pơtho khan: Ahrĕi giă xăng jơu tơjul dêh mălei cươc vân tai ară pơgloh đuôĭ, pơm hrat tơnap ăn tơtrong năm weng chep chơ đô đơng nă ma
Lơm chê đoo adring kang bô công chưc, viên chưc pơm lơm rim apung pơgloh hrat tơnap boi Nghi đinh 116 adrol ơu weng Nghi đinh 76 ahrĕi, minh ksô kơ kuan nganh doc oei lơm tơring huyên ară atung đei hương mălei adring rim kơ kuan oei lơm kơbră huyên thoi bi đei tơgum boi quy đinh pơm hiong hiơt ăn đôi tương thu hương
Atuch măng tơjrưm măt nă ma huyên Vinh Thanh, ĐBQH Lê Công Nhương jơh ghi yok weng pơtho khan rim tơdrong nă ma khan boi thâm quyên
Rim y kiên, kiên nghi liên quan truh rim tơdrong đơng Đang, Kơpal, Khul ĐBQH tinh wă tông hơp trinh Quôc hôi lơm măng hop truh
Ksơ năr 05.5, UBND huyên Vinh Thanh pơlok hôi nghi tông kêt tơdrong tuyên chon weng krao công dân nhâp ngu weng pơm nghia vu adring pơm công an nhân dân sơnăm 2020
Dư hôi nghi ơĭ đ/c Hô Xuân Anh – TUV – Bi thư Huyên uy Vinh Thanh; đ/c Lê Văn Đâu – Chu tich UBND huyên – Chu tich HĐNVQS huyên weng pơgơl UBND rim xa, thi trân
Sơnăm 2020, tơdrong tuyên chon, krao công dân nhâp ngu weng công dân pơm nghia vu Công an nhân dân đei kơp uy, khul pơgơl weng HĐNVQS rim kơp pơtho khan la minh lơm lư tơdrong pơgloh đơng cham pơlei
Huyên Vinh Thah jơh pơm kiên toan HĐNVQS huyên, pơm tro, duh rim tơdrong lơm tuyên chon, krao công dân nhâp ngu tơmăn tơl kơjăp, boi trơ tro tơdrong, tro đôi tương in: pơm chôt thưc lưk, xet duyêt chinh tri, chinh sach weng pơlok kham jăng pran
Đi đăng rim đe adruh nhâp ngu hơdơi đat rim tơdrong lơm trinh đô văn hoa weng jăng pran
Yua anh hương đơng tơdrong jit ji Covid-19, boi pơgơl kơna tơdrong pơjao yok quân sơnăm anu đei pơm ranh mălei ară đei pơgloh weng tơmăn tơl trơ tro luât đinh
Boi noh, sơnăm 2020, huyên Vinh Thanh jơh pơjao 58 đeadruh, đat 100% chi tiêu, lơm noh ơĭ 20 đe adruh pơm nghia vu quân đôi, 8 đe adruh pơm nghia vu công an nhân dân
Minh kơpah rim thu yok đat đei, tơdrong tuyên chon, krao công dân nhâp ngu weng công dân pơm nghia vu công an nhân dân sơnăm 2020 lơm tơring huyên ară ơĭ minh ksô tơdrong in
Tơdrong pơtho khan Luât NVQS oei minh ksô cham pơlei đim jơru să, tơdrong chôt thưk lưk đe adruh lơm đô sơnăm nhâp ngu oei minh ksô cham pơlei đim đei pơm kơjăp, ară trương hơp đe adruh pơm glăi Luât NVQS lơm pơdô̆ lênh krao kham jăng pran
Dơ nŏ Hôi nghi, rim nă ma pơgơl kung jơh pơnhôm pơđam bơl, pơgop y kiên, giai phap sư pơm hơgei loi tơdrong tuyên chon weng krao công dân nhâp ngu lơm sơnăm truh
Măng mă anu, UBND huyên Vinh Thanh jơh ăn ha bơne ăn 9 tơp thê weng 12 kơdih ơkơu ơĭ tơdrong pơgloh lơm tơdrong tuyên chon, krao đe adruh nhâp ngu weng đe adruh pơm nghia vu công an nhân dân sơnăm 2020
Ksơ năr 5.5, Phong nông nghiêp weng pơjing cham pơlei huyên pơlok hôi thao mô hinh rong ka chep gion lơm klong thuy lơi Đinh Binh. Truh dư ơĭ đ/c Bui Tân Thanh, đ/c Huynh Đưc Bao – Pho chu tich UBND huyên
Mô hinh rong ka chep gion ơĭ minh tơdrong nai pơting adring rong ka chep thương noh la đô sa
Sư ăn asech ka nham weng đei kranh thoi bơngai rong phai ăn ka sa đơng ger đâu tằm
Loai đâu ơĭ ham lương protein 31%, adring 8 loai axit amin pơgloh weng 49% ham lương tinh bôt
Noh la tơdrong pơm tơplih tơdrong thu yok đei asech đơng ka, tơgum kjung tơdrong khăng cơ asech pơm ăn asech đơng ka chep gion pi in adring ka chep binh thương
Đơng rong 7 khei pơnhroh, ahrĕi mô hinh ăn thu yok khă alưng
Ka đat trong lương tinh jơnum 1,8 – 2kg minh hlak, ty lê yăl arih tơmăn tơl loi 95%, san lương ka thương phâm ươc đat 250 kg
Vdring giă tech 150.000đông minh kg, trư đi jên rong, bơngai rong lai 10,3 triêu đông lơm 50m3 klenh
Chương trinh muk tiêu kơpal the đak tơjul dơnuh kơjăp lơm lư sơnăm anu yuô ơu jơh chep ăn thu yok tơpă, tơgum rim unh hnam weng unh hnam jê dơnuh ơĭ tơdrong kjung lơm tơdrong yăl arih
Ahrĕi, mưk yăl arih đơng nă ma lơm rim xa, thôn pơgloh hrat tơnap lơm tơring huyên cơ ban alưng weng ơĭ tơdrong pơjing, ty lê unh hnam dơnuh tơjul rim sơnăm 5,63%; 96% thôn ơĭ trong năm cham pơlei; 100% xa ơĭ trong ô tô truh trung tâm xa; loi 90% chđeh the nông nghiêp ơĭ hê thông thuy lơi đei cai tao, tơmăn tơl đak chruh tơgum choh jang; 96% ksô unh hnam đei chă yuô điên lưoi kơpal the đak; rim thiêt chê văn hoa, giao duc, y tê cơ ban đei keh kong, an ninh chinh tri, trât tư an toan xa hôi đei jư kơjăp
Lơm lư sơnăm anu yuô ơu, đei tơdrong ngo hnhei đơng rim kơp, rim nganh, tơdrong tơgum đơng nă ma, krao rim nguôn lưk đơng ơgah sư pơnhôm tơgum tơjung pơm tơdrong điên, trong, trương, tram, rim thiêt chê văn hoa in: hnam sinh hoat văn hoa nă ma cham pơlei, sân sơhmanh TDTT… jơh pơm ăn trong măt cham pơlei năr minh tơplih anao
Qua ngo hnhei weng pơtho khan, truh ahrĕi xa Vinh Thuân jơh đat đei 10/19 tiêu chi đơng Chương trinh muc tiêu kơpal the đak tơjung pơm cham pơlei anao
Xa Vinh Thuân ăn lech tơdrong keh kong tơdrong trong truc thôn, tơdrong thuy lơi lơm tơmăn đơng rim apung choh jang pơnhôm; tơjung pơm, cung cô weng pơjing hê thông thiêt chê văn hoa, pôk xuôn tơdrong thu yok đei trong glong unh hnam văn hoa, pơlei văn hoa, jư vei weng pơjing tơdrong văn hoa đơng kon kông, pơgop tơdrong pơm tơdrong pơjing kinh tê xa hôi oei cham pơlei
Năr 7.5, Trung tâm jit vu nông nghiêp huyên Vinh Thanh pơlok tâp huân kia rong yer thao dươc tơhnglaih lơm the dal hnam ăn 30 nă ma thi trân Vinh Thanh
Athoi qua lơp pơtho khan, rim nă ma đei tơgum piêu rim tơdrong băt anao lơm KHKT kia rong in: tơdrong chă yuô rim loai bơgang khang sinh, bơgang phong dơt ji ăn yer
Chă yuô rim loai thao dươc tơgum tơmưt đô sa, đak et sư pơm khang khuân, dơt ô xy hoa, kich thich tơdrong mĭn jit, kjung tơdrong đê khang weng pơm tơjul chă yuô khánginh lơm kia rong
Minh kơpah noh, rim nă mâră đei tơgum yer adrêch sư tơjung pơm mô hinh thưc hanh lơm unh hnam
Lơp tâp huân ară la măng sư nă ma trao đôi, asong kinh nghiêm weng đei pơtho khan tơgum rim hrat tơnap ară ămk lơm thưc tê
Đơng noh, tơjung pơm tơmưt kia rong lơm unh hnam, pơgop tơdrong ơĭ tơdrong pơm weng thu yok alưng ăn nă ma
Adring tơdrong jơră dêh tơdrong tơjung pơm pơjing Hôi kơjăp dêh, tơdrong vei jên, tơp huân pơtruh KHKT, pơm tơdrong pơm ăn mai oh dech đei Hôi LHPN xa Vinh Sơn jơră dêh
Truh ahrĕi, Hôi mai oh xa Vinh Sơn jơh adring Phong giao jit NHCSXH huyên tơgum loi 03 ty đông ăn 98 măng unh hnam vei jên tơgum chohjang, tech bơdro
Minh kơpah noh, hôi jơh pơnhôm cung cô, tơjung pơm hôi kơjăp dêh
Rim cơ sơ hôi lơm xa jơh phat đông trong glong tơjroh choh jang tech bơdro hơgei; lech jăng pran hok tơp weng pơtho khan mai oh tơplih kơ kach nghi, kơ kach pơm, pơtih nưih tơjung pơm rim KHKT tơmưt choh jang kơna tơdrong yăl arih kinh tê đơng lư mai oh đei pôk xuôn
Lơm jơnang anu yuô ơu, MTTQ rim kơp lơm huyên Vinh Thanh jơh ơĭ lư kơ kach pơm hay,sang tao lơm tơdrong krao akom nă ma adring pơm rim trong glong tơjroh amem the đak, rim măng krao akom yua MTTQVN phat đông in: măng krao akom Yua bơngai dơnuh; đĭ đăng nă ma tơjung pơm tơdrong yăl arih văn hoa oei apung nă ma
Pơgloh tơdrong phat đông rim trong glong apung nă ma kơdih ngo hnhei lơm môi trươgn, apung nă ma phong dơt bơngai pơm glăi pơtep adrong trât tư an toan trong năm, tơjung pơm cham pơlei anao… đei wă đi nă ma pơjăng hương ưng weng đat thu yok dêh. Pran truh atuch sơnăm 2020, lơm huyên ơĭ 69,5% ty lê thôn, pơlei đei công nhân danh hiêu văn hoa
Vinh Thanh la minh huyên apung kông ơĭ lư nă ma kon kông adring yăl arih
Lơm đi trong đuôĭ lich sư tơblah giai phong the đak, tơjung pơm weng jư vei The Đak xa hôi chu nghia, nă ma rim kon kông lơm huyên dech đoan kêt, pơtep adring dơt adring kơdrĭng, giăc ngoai xâm, adring asong tơdrong hưch hanh, giao lưu văn hoa, tơgum adring pơjing kinh tê
Atuch tơdrong tơja năr ơdrơu, nhơn pơtruh ăn mih ma duch nă tơdrong chih: Bơngai Bơh Năr Kriêm Vinh Thanh – minh klak tia Đang, tia Nă Hô đơng Xuân Dung
Minh klah tia Đang, tia Nă Hô qua 02 măng khang chiên dơt Phap weng dơt My, ahrĕi lơm tơdrong tơjung pơm apung, tơdrong lui tơmưt Đang weng Nă Hô đơng bơngai Bơh Năr Kriêm Vinh Thanh ară bi minh bia tơplih
Lơm tơdrong băt đơng sơ đơng rim kră pơlei in kră Thư oei Vinh Thinh, bok Kiên oei thi trân Vinh Thanh, bok Ka oei pơlei Ta Điêk, xa Vinh Hao… tơdrong hiong hiơt đơng lư to pơlei apung kông oei Vinh Thanh đơng rong rim trân bom đơng krê giăc pang jul pơlei tơmưt rim sơnăm 1953 – 1954 đơng thê ky adrol in ară nguyên ven
Bom giăc pang jul bi thôi sư phă rim to pơlei kon kông ken oei minh kơpah đak Krong Bung mă pơgloh loi, kăn hơ wă bet nă ma rim kon kông agah năr mưt tinh Binh Đinh – apung căn cư đia đơng tinh
Đơng rim sơnăm pơ tơm khang chiên dơt My, Vinh Thanh bi thôi la căn cư đơng tinh uy Binh Đinh mă ară la dơnŏ oei đơng Ban can sư tinh Gia Lai, Ban can sư Đang liên tinh II (thoi le rim tinh Quang Ngai, Binh Đinh, Phu Yên)
Đơng pơ tơm, đich ngo Vinh Thanh la dơnŏ it phă, tơdrong đơng đich la boh, it phă cơ sơ cach mang weng kang bô oei piêu adring kơ kuan, kho tang đơng tinh weng rim huyên oei jê in Binh Khê, Phu Cat lơm tơring huyên
Sư pơm tơdrong noh, đich chă yuô lưk lương quân sư hôn hơp pơlok lư măng năm chă, tảo thanh, it phă, thoi noh chă yuô lu năm tech bơdro brư năm ngo hnhei tinh hinh, boh cơ sơ, kho tang, mok nôi adring rim lu brư oei cham pơlei sư pơm tề điệp dơnŏ oei
Bok Kiên tơroi: Sư tơtam gơn tơdrong khan noh, Huyên uy Vinh Thanh pơtho khan pơjăng krao akom nă ma, pơm ăn nă ma boh mă ro My – Diêm la lu đich pơgloh đơng đĭ đăng bơngai yuôn weng kon kông
Kang bô yuôn phai pơjăng hok bơl kon kông, oei jê adring nă ma kon kông sư tơtam boh đei rim tơdrong it phă đơng đich, adring pơđam bơl adring nă ma, thông nhât kơ kach it đich boi tơdrong "ơi ly, ơĭ lơi weng trơ tro mưk"
Adring Chu trương weng tơdrong noh, nă ma rim kon kông Vinh Thanh jơh pơjăng đâu tranh adrol rim âm mưu, thu đoan glăi đơng đich, kêt hơp đâu tranh chinh tri adring đâu tranh vu trang sư tư vê weng tiên công đich
Đich pơm lư măng khung bô, it phă pơgloh, mălei bi ơĭ minh kang bô như bi lộ, bi minh cơ sơ hơp phap mă như chiu khai băo, wă đi bi minh lan trai bi mât mă như đơng lưk lương cach mang oei Vinh Thanh bi đich boh đei
Pơlei bi soh đi, nă ma năm tơmưt bri mưih mil pơm pơlei anao
Bi ară hnam oei, nă ma oei tam tơmưt bri, bi ơĭ đô sa, nă ma yưal arih nhơ hla nhem, mum bri, ka lơm đak chơđiêng, jư kơjăp nưih sơngưm tơpă tia Đang, tia Nă Hô truh atuôch lơm tơdrong jit Tây, đuôĭ My
Lơm đĭ đăng 02 măng khang chiên dơt Phap weng dơt My, wă đi đe adruh tơdăm bơngai Bơnăr hơdơi adring pơm kach mang
Bơngai thoat ly tơmưt bô đôi, bơngai oei piêu hơdơi la kơ sơ cach mang, đi klak ung hô tơgum khang chiên
Ađring bơngao Bơh năr Vinh Thanh, thoi ơĭ hrat tơnap truh như, nă ma ară bi kơ yu, ară in bong đơng long kơnia,ria long kơnia, hương sưt gah Băc, hương sưt Đang, Nă Hô
Đơng lư hiong hiơt đơng rong tơblah, kơpưng boi bơl Đang, bơl Nă Hô, nă ma kon kông oei Vinh thanh jơh đoan kêt pran tơjung pơm apung
Adring tơdrong đơng kơpal, huyên Vinh Thanh jơh pơnhôm tơgum nguôn lưk tơjung pơm rim công trinh ha tâng tơgum tơdrong yăl arih trong năm, thuy lơi, trương hok, tram y tê, chơ, hnam văn hoa công đông, pơgop tơdrong pơjing kinh tê xa hôi cham pơlei
Minh kơpah noh, huyên kung jơh tơgum pôk xuôn tơdrong lươi điên cham pơlei boi Dư an REII, pôk ty lê unh hnam chă yuô điên sinh hoat đat 99,2%; keh kong hê thông kơp đak sach đơng huyên, pôk ty lê nă ma chă yuô đak sinh hoat trơ tro vê sinh đat 97,5%
Chu tich UBND huyên Vinh Thanh, đ/c Lê Văn Đâu ăn alê: "Pơgloh, pơm Quyêt đinh 135,134, Chương trinh 30a đơng kơpal the đak, truh ahrĕi jơh ơĭ loi 1.000 unh hnam dơnuh, unh hnam ơĭ kông adring the đak hrat tơnap đei tơgum pơm hnam oei
Rim unh hnam dơnuh đei tơgum jên weng đô choh jang nông nghiêp, tơdrong yăl arih đơng unh hnam dơnuh, pơgloh la đơng nă ma kon kông oei huyên Vinh Thanh jơh kjung khă mă ro loi
Adring tơdrong tơgum đơng Đang, kơpal adring tơdrong pran kjung đơng nă ma kơna năr kang boh lư unh hnam nă ma kon kông la nưih sơngưm pơgloh lơm rim trong glong tơjroh oei cham pơleio, pơgop pơjăng tơmưt pơjing kinh tê xa hôi đơng cham pơlei"
Pơđam bơl adring nhơn lơm tơdrong tơplih đơng apung bơn, trong măt đơng yă Mai A, minh bơngai oei pơlei Ta Let, xa Vinh Hiêp hưch hanh khan: "Rim sơnăm tơblah thoi pơgloh hrat tơnap, hnam mă như kung bi ơĭ đô sa, đô hlôch
Ahrĕi thi nai lư rôi, pơlei jơh ơĭ trong bê tông truh rim apung choh jang, ơĭ hnam văn hoa, ơĭ trương mâu giao, ơĭ dơnŏ ăn đe hioh sơhmanh, bơngai kră ji jăn thoi ơĭ tram y tê oei jê adring
Nă mahưch hanh tơjroh pơm choh jang, pơjing kia rong, lư unh hnam jơh pơm đei hnam oei alưng liêm jê minh ty đông… Bi ară bu phai yu bi duh đô sa, đô hlôch… Anu chinh la kông an pơgloh đơng Đang, đơng Nă Hô mă nă ma kon kông nhơn dach khăc ghi"
Bơghê năr 12.5, Đang bô xa Vinh Hiêp pơlok Đai hôi măng mă XIX, nhiêm ky 2020 – 2025, Dư đai hôi ơĭ đ/c Đinh Yang King, Trương Khul kon kông tinh, Đai biêu HĐND tinh; đ/c Hô Xuân Anh – TUV – Bi Thư Huyên uy Vinh Thanh; đ/c Lê Văn Đâu – Chu tich UBND huyên, rim đ/c lơm khul tô chưk Huyên uy Vinh Thanh adring 140/221 đang viên lơm Đang bô xa
Lơm nhiêm ky anu yuô ơu, Khul chơp hanh Đang bô xa Vinh Hiêp jơh pơnhôm pơgơl đĭ đăng hê thông chinh tri đoan kêt minh klak lech jăng pơran tơjroh pơm choh jang, pơjing kinh tê xa hôi, jư kơjăp an ninh quôc phong, pơm thăng lơi rim tơdrong kinh tê xa hôi mă Nghi quyêt Đai hôi Đang bô ăn lech
Lơm noh, ơĭ lư tơdrong đat weng blung adrol pơting adring tơdrong Nghi quyêt
Giă tri pơting đô pơm lech cham pơlei ươc kjung tinh jơnum rim sơnăm la 14,5%
Cơ câu kinh tê chuyên dich boi tơdrong pơjăng, ty trong nông – lâm – ngư nghiêp yok 51,4%; thương mai jit vu yok 39,1%; tiêu thu công nghiêp yok 20,4%; thu yok tinh jơnum kơl bơngai đat 22,5 triêu đông minh anu minh sơnăm; ty lê unh hnam dơnu tơjul tinh jơnum rim sơnăm 4 – 5%. Ơĭ 110% ksô unh hnam chă yuô điên lươi apung the đak weng chă yuô đak sinh hoat trơ tro vê sinh
Tơdrong giao duc, y tê ơĭ lư tơplih pơjăng, tơdrong thu yok đei pơ tơp weng hok oei rim kơp bâc hok ling lang đei kjung
Rim tơdrong y tê kơpal the đak đei ngo hnhei, tơdrong tơme rong jăng pran ăn nă ma đei pơm hơgei
Rim tơdrong văn hoa, xa hôi ơĭ lư tơplih pơjăng, an sinh xa hôi đei ngo hnhei tơnăm tơl; tơdrong an ninh chinh tri đei jư kơjăp, trât tư an toan xa hôi alưng liêm
Minh kơpah noh, lơm nhiêm ky anu yuô ơu, Vinh Hiêp kung ngo hnhei tơdrong tơgum tơjung pơm kơ ban
Cham pơlei jơh pơnhroh pơm đei 30 kông trinh pơgloh tơgum choh jang weng tơdrong yăl arih adring pơting ksô jên loi 20 ty đông
Pơm chương trinh muk tiêu kơpal the đak tơjung pơm cham pơlei anao; jơnang anu yuô ơu, xa jơh jơră dêh tơdrong pơtho khan, krao akom nă ma adring jăng pran tơjung pơm cham pơlei anao
Truh ahrĕi, xa Vinh Hiêp jơh keh kong đei 14/19 tiêu chi
Adring noh, tơdrong tơjung pơm Đang kung đei ngo hnhei jơră dêh
Tơdrong ngo hhei, pơđam bơl phân loai kang bô, đang viên đei pơm tơmăn tơl boi quy đinh weng pơtho khan đơng kơp kơpưng
Rim sơnăm, ty lê đang viên duh tơdrong keh kong hơgei nhiêm vu hơdơi đat đơng 90% kjung
Thoi noh, tơdrong pơjing đang viên anao đei ngo hnhei, đơng kơl nhiêm ky truh ahrĕi jơh kêt nap đei 37 đang viên anao, pôk pơting ksô đang viên đơng Đang bô kjung 122 đ/c
Đai hôi jơh sư thơi gian pơđam bơl weng thông qua Nghi quyêt lơm rim tơdrong pơm lơm nhiêm ky 2020 – 2025
Lơm noh pơnhôm tơmưt minh ksô tơdrong in: Tôc đô kjung kinh tê tinh jơnum kjung 13,4%; pran pôk mưk thu yok tinh jơnum kơl bơngai đat 28 triêu đông minh anu minh sơnăm; ty lê unh hnam dơnuh tơjul đơng 3 – 5%; ty lê lao đông cham pơlei qua đao tao, tâp huân đat loi 90%; thu ngân sach kjung đơng 2% kjung; rim sơnăm ơĭ 20% chi bô keh kong pơgloh tơdrong pơm, bi ơĭ chi bô khe; Đang bô đat uôil iêl kơjăp đi nhiêm ky
Pran truh sơnăm 2025 đat 16/19 tiêu chi đơng Bô tiêu chi kơpal the đak lơm tơjung pơm cham pơlei anao
Pơtho khan dơnŏ Đai hôi, đ/c Hô Xuân Anh, Bi thư Huyên uy jơh chuc mưng thu yok đơng Đang bô lơm nhiêm ky anu yuô ơu, lơm nhiêm ky anao đ/c pơkă: Đang bô xa wă pơnhôm keh kong cơ sơ ha tâng weng pôk xuôn tơdrong thu yok đei rim tiêu chi lơm tơjung pơm cham pơlei anao, pơjing đa dang rim nganh nghê tơgum tơdrong kơ wă choh jang weng tơdrong yăl arih nă ma; ơĭ tơdrong bơne weng pơm tơdrong alưng sư rim doanh nghiêp weng HTX tơgum pơjing đa dang nganh nghê weng rim mô hinh choh jang thu yok sư pôk xuôn tơdrong yăl arih nă ma
Pơnhôm keh kong hê thông trong mương lơm tơmăn sư pơm ơĭ thu yok rim kông trinh thuy lơi, tơplih kơ kơu long pơtăm, xem rong tơgum thâm canh tăng vu, kjung thu yok, pơjing dêh tơpul xem rong boi tơdrong gia trai, trang trai
Đang bô xa wă ngo hnhei pơm hơgei rim chinh sach xa hôi, pôk xuôn tơdrong băt, tơme rong jăng pran ăn nă ma, jơră dêh tơjul dơnuh, pôk xuôn loi piêu mưk thu yok ăn nă ma
Ngo hnhei pôk xuôn tơdrong thu yok đei giao duc đao tao, pơm tơdrong hơgei pơgloh sư kon mon đei hok tơp, ngo hnhei tơgum Tram y tê sư pơm tơdrong tơme rong jăng pran weng phong dơt jit ji lơm tơring
Jư kơjăp chinh tri, an ninh weng trât tư an toan xa hôi, pơm tơdrong pơgloh sư pơjing kinh tê xa hôi minh kơ kach kơjăp
Pơm hơgei tơdrong phong dơt tham nhung, jư vei an ninh chinh tri weng trât tư an toan xa hôi lơm tơring
Ling lang tơplih anao tơdrong pơm đơng MTTQ weng rim đoan thê chinh tri xa hôi, tơtam rôp băt tơdrong kơ wă đơng nă ma sư ơĭ rim tơdrong tơgum tơtam
Pơm hơgei phap lênh dân chu cơ sơ, phat huy hơgei tơdrong ngo hnhei, phan biên xa hôi đơng MTTQ weng rim tô chưk đoan thê xa hôi, tơjung pơm khôi đai đoan kêt đĭ đăng nă ma
Pơnhôm pơm tơdrong pơgloh noh la tơjung pơm Đang bô uôil iêl kơjăp, pôk xuôn năng lưk jăng tơlah đơng Đang bô sư pơm thăng lơi tơdrong mă Đai hôi Đang bô nhiêm ky 2020 – 2025 ăn lech
Dơ nŏ Đai hôi, rim nă ma jơh bơu lech 15 đ/c tơmưt Khul chơp hanh Đang bô xa Vinh Hiêp nhiêm ky 2020 – 2025
Đ/c Lê Văn Sơn đei bơu tơmưt chưk danh Bi thư Đang uy xa Vinh Hiêp nhiêm ky 2020 – 2025
Thoi noh, Đai hôi kung jơh bơu đoan đai biêu thoi le 11 d/c năm dư Đai hôi Đai biêu Đang bô huyên Vinh Thanh măng mă XVIII, nhiêm ky 2020 – 2025
Pơm trong glong tơjroh "Dân vân kheo" pơtep adring trong glong tơjroh oei cơ sơ jơnang anu yuô ơu đei Khul dân vân Huyên uy Vinh Thanh pơgơl Khul dân vân rim cham pơlei, đơn vi ngo hnhei pơnhroh, pơgop tơdrong pơgloh tơmưt pơjing kinh tê, xa hôi oei cham pơlei
Truh ahrĕi, lơm huyên jơh tơjung pơm đei kơ jit mô hinh, điên hinh "Dân vân kheo" lơm rim tơdrong kinh tê, văn hoa xa hôi, an ninh quôc phong
Lơm noh, trong glong tơjroh "Dân vân kheo" lơm tơjung pơm cham pơlei anao
Rim trong glong tơjroh oei cơ sơ pơnhôm lư hôi viên, đoan viên weng nă ma adring pơm in: Măng krao akom Đi đăng nă ma đoan kêt tơjung pơm cham pơlei anao, đô thi alưng liêm, Tơjung pơm unh hnam 5 bi 3 uôil iêl, Đông hanh adring đe adruh lơm lâp thân lơp nghiêp, Tinh nguyên yua tơdrong yăl arih đơng nă ma, nông dân tơjroh choh jang, tech bơdro hơgei… pơgop tơdrong pôk xuôn tơdrong yăl arih nă ma, tơjul ty lê unh hnam dơnuh boi tơdrong rim sơnăm ăn lech
Jơnang truh, Khul dân vân Huyên uy Vinh Thanh pơnhôm pơtho khan, jơră dêh tơdrong dân vân đơng khul pơgơl, pơm hơgei quy chê dân chu oei cơ sơ; ling lang pơnhroh rim tơdrong trơ tro adring rim nă ma, rim tôn giao, kon kông, jơră dêh rim trong glong tơjroh amem the đak, pơgloh la trong glong tơjroh Đan vân kheo pơtep adring tơdrong hok weng pơm boi nưih sơngưm yăl arih alưng liêm HCM; tơjung pơm khôi đai đoan kêt đĭ đăng nă ma, tơjung pơm hê thông chinh tri uôil iêl, kơjăp, pơgop tơdrong tơmưt tơdrong pơjing kinh tê xa hôi, jư kơjăp quôc phong an ninh, jư vei an sinh xa hôi lơm tơring huyên sơnăm 2020 ăn lech
Lư sơnăm anu yuô ơu, huyên Vinh Thanh jơh pơnhôm pơgơl weng pơnhroh pơm ơĭ thu yok rim chương trinh, dư an, tơdrong kon kông, pơgop tơdrong pôk xuôn tơdrong yăl arih weng nưih sơngưm ăn rim nă ma kon kông lơm tơring huyên
Truh ahrĕi, cơ sơ ha tâng lơm rim apung hrat tơnap đơng huyên đei tơgum tơjung pơm kơjăp, pơgop tơdrong pôk xuôn tơdrong thu yok đei tơdrong giao duc, kham chưa ji; tơdrong yăl arih đơng nă ma rim tơdrong đei pôk xuôn; ty lê unh hnam dơnuh tơjul tinh jơnum minh sơnăm đơng 5 – 6%; 100% xa ơĭ trong bê tông xi măng thoi trai nhưa truh trung tâm xa; tơdrong thuy lơi năr kang đei tơgum pơm kơjăp; 99% unh hnam đei chă yuô điên lươi kơpal the đak; 59/59 thôn, pơlei ơĭ hnam sinh hoat văn hoa… ty lê unh hnam dơnuh atuch sơnăm 2019 tơjul ară 37,99%, tơjul 6,34% pơting adring sơnăm adrol
Sư pôk xuôn loi piêu tơdrong thu yok đei tơdrong yăl arih nă ma lơm huyên, sơnăm 2020 huyên Vinh Thanh ling lang ăn lech lư tơdrong pơm
Lơm noh pơnhôm jơră dêh tơdrong pơtho khan rim tơdrong kon kông, rim gương điên hinh pơgloh đơng nă ma kon kông lơm hok tơp, pơm choh jang sư pơm lech rim trong glong tơjroh pơgloh
Pơnhôm pôk xuôn tơdrong thu yok đei tơdrong giao duc weng đao tao, pơgop tơdrong pôk xuôn trinh đô nă ma; pơtep rim chương trinh, dư an, krao lư nguôn lưk pơjing kinh tê xa hôi, jơră dêh chuyên dich cơ câu kinh tê tro tro adring tơdrong weng trinh đô pơm sa đơng apung nă ma kon kông lơm tơring huyên
Boi thông kê đơng Phong nông nghiêp weng pơjing cham pơlei huyên Vinh Thanh, ahrĕi lơm huyên ơĭ 46,6 ha chđeh the ao rong ka, 78 ha rong ka quang canh lơm rim klong hmong đak. Kơdih nghê rong ka klenh lơm klong Đinh Binh ahrĕi ơĭ 29 unh hnam oei thi trân Vinh Thanh weng rim xa: Vinh Hao, Vinh Hiêp, Vinh Thinh rong adring ksô lương 350 klenh ka, san lương khai thac tinh jơnum loi 450 tân minh sơnăm
Sư pôk xuôn thu yok nghê rong ka đơng cham pơlei, huyên Vinh Thanh ling lang quy hoach piêu rim apung rong ka klenh, rong ka lơm rim ao, klong ken trơ tro
Adring nghê rongka lơm klong Đinh Binh, ling lang pơtho khan nă ma pơjing, pơlok să piêu chđeh the rong trơ tro adring thê tich klong
Thoi noh, huyên wă quy hoach weng pơtho khan nă ma rong ka boi tơdrong bán thâm canh, tơhnglaih rong kơdrĭng lơm rim klong thuy lơi Ta Niên (xa Vinh Thuân), Hà Nhe (xa Vinh Hoa), Hon Lâp (xa Vinh Thinh), Trà Xom (xa Vinh Sơn)
Kơdih Hô A thuy điên Vinh Sơn oei xa Vinh Sơn, lơm lơm tơdrong đung wă quy hoach pơjing du lich, nganh nông nghiêp huyên wă pơđam bơl đon UBND huyên đinh hương quy hoach piêu ăn nă ma pơjing nghê rong ka lơm Hô A sư pơjing kinh tê
Lư sơnăm anu yuô ơu, xa Vinh Hao jơh ăn lech lư tơdrong đông bô sư pơm kơđeh tơdrong tơjul dơnuh, jơră kinh tê pơjing, bi thôi pôk xuôn tơdrong yăl arih ăn nă ma, jư vei tơmăn tơl an ninh trât tư an toan xa hôi
Boi ksô liêu thông kê đơng xa Vinh Hao, ahrĕi ksô unh hnam dơnuh tơjul ară 41,7%, tinh jơnum minh sơnăm tơjul 6,83%. 
Ksô unh hnam dơnuh tơjul qua minh sơnăm phai tơroi truh tơdrong pơgloh đơng chi bô rim thôn, pơlei jơh phat huy tơdrong pơm ăn đe hyoh pơm boi đơng rim đang viên lơm tơdrong pơgơl nă ma pơm rim tơdrong đơng Đang, chinh sach phap luât đơng kơpal, pơgloh la rim Nghi quyêt đơng Đang bô huyên, Đang bô xa lơm tơdrong chuyên dich cơ câu kinh tê boi tơdrong choh jang hang hoa, pôk xuôn tơdrong yăl arih ăn nă ma.
Đơng rim tơdrong pơm tơpă, Đang bô xa Vinh Hao jơh adring rim đoan thê pơlok lư măng pơtho khan pôk xuôn tơdrong băt đơng kang bô, đang viên weng nă ma lơm y nghia weng tơdrong pơgloh đơng tơdrong chuyên dich cơ câu kinh tê nông nghiêp sư đĭ đăng nă ma adring pơm
Pơm Đê an tơgum mai oh khơi nghiêp sơnăm 2020, anao ơu, Hôi LHPN huyên adring Hôi LHPN thi trân Vinh Thanh tơgum ăn mai Lê Thi Hoa oei khu phô Đinh Tô, thio trân Vinh Thanh 100 to yer adrêch loi 20 năr đeh weng đô sa sư ăn tơmưt kia rong. Pơting ksô jên pơm loi 2,3 triêu đông
Hôi nông dân xa Vinh thuân dech ngo hnhei pơm tơdrong pơtho khan, krao akom nă ma adring tơjung pơm cham pơlei anao, pơgop tơdrong pơm tơdrong alưng lơm đĭ đăng nă ma kon tơring
Tơdrong pơtho khan đei pơtep lơm rim măng pơtho khan phap luât, măng hop thôn, chi hôi
Thoi qua rim măng pơtho khan jơh tơgum ăn nă ma băt đei y nghia, quyên lơi weng trach nhiêm đơng ơkơu lơm tơdrong pơm chương trinh kơpal the đak tơjung pơm cham pơlei anao, đơng noh pơjăng pơgop kông, pơgop jăng pran tơjung pơm cham pơlei anao oei cham pơlei in: Adring pơm tơgum the, pơm trong bê tông cham pơlei, trong năm tơmưt apung choh jang weng pơm trong glong minh unh hnam hơdơi pơm pơgal, trong tơmưt hnam alưng liêm, hanh lang an toan thông thoang, ơĭ chơ hlung ra trơ tro vê sinh
Adring rim tơdrong pơgop pơjăng đơng nă ma nông dân lơm xa, truh ahrĕi xa Vinh Thuân pơm đat đei 10/19 tiêu chi lơm Chương trinh muk tiêu kơpal the đak tơjung pơm cham pơlei anao
Pơm chi thi 05 đơng Bô chinh tri lơm jơră dêh hok weng pơm boi nưih sơngưm yăl arih alưng liêm HCM, Đang uy xa Vinh Hiêp ăn tơdrong Chi thi 05 tơmưt sinh hoat dech lơm rim chi bô, hôi đoan thê
Đang uy xa pơlok pơnhroh pơm weng pơtho khan ăn kang bô, đang viên đơng xa hok tơp weng pơm boi Nă Hô đơng rim tơdrong pơm cu thê, tơpă; đơng noh pôk xuôn nưih sơngưm trach nhiêm, tơdrong tơgum nă ma năr kang hơgei loi
Dơ nŏ Chi bô thôn Thanh Quang, đơng jơnang pơnhroh hok tơp weng pơm boi nưih sơngưm yăl arih alưng liêm HCM
Chi bô jơh pơgơl nă ma pơm hơgei rim tơdrong đơng Đang, chinh sach phap luât đơng kơpal, pơgloh la jơră dêh pơm tơdrong hok tơp weng pơm boi Nă Hô
Chi bô weng nă ma lơm thôn jơh chă rim tơdrong pơm cu thê sư pơm boi Nă Hô noh la: Pơnhôm pơjing kinh tê, tơjung pơm cham pơlei anao
Qua tơdrong hok tơp weng pơm boi Nă Hô jơh pơm tơdrong tơplih pơgloh lơm tơdrong băt weng tơdrong pơm đơng đôi ngu kang bô, đang viên weng nă ma kon tơring lơm thôn
Nă ma oei ơu jơh ơĭ tơdrong tơplih lơm suy nghi, alê̆ tơjung pơm KHKT tơmưt choh jang, pơtăm long, kia rong, yua noh tơdrong yăl arih đơng nă ma ơĭ lư tơplih pơjăng
Pơm tơdrong hok tơp weng pơm boi Nă Hô, rim đoan thê lơm thôn kung jơh pơnhroh lư trong glong, mô hinh hay pơnhôm kang bô, nă ma adring pơm weng đat đei lư thu yok
Minh kơpah tơdrong pơtep pơtho khan tơdrong măng krao akom tơmưt rim măng sinh hoat đơng chi hôi
Chi hôi mai oh thôn ară tơjung pơm mô hinh pơm boi bơl Nă Hô trơ tro adring tơdrong đơng cham pơlei in: pơm amăn jênm, tơgum rim mai oh hrat tơnap alưng tơdrong yăl arih
Qua jơnang hok tơp weng pơm boi Nă Hô, wă đi kang bô, đang viên, công chưk, viên chưk weng nă ma lơm tơring xa jơh ơĭ tơdrong tơplih pơjăng lơm tơdrong băt weng tơdrong pơm, ơĭ nưih sơngưmpran lơm tơdrong hok tơp weng pơm boi nưih sơngưm đơng Nă Hô, đơng lư tơdrong pơm cu thê weng boi chưk trach, trach nhiêm weng tơdrong đei pơjao
Yua noh, kinh tê đơng cham pơlei rim sơnăm hơdơi ơĭ mưk kjung khă; tơdrong an sinh xa hôi đei tơmăn tơl, ty lê unh hnam dơnuh tinh jơnum rim sơnăm tơjul đơng 3 – 5%; tơdrong văn hó, y tê, giao duc rim tơdrong đei pơjing; an ninh chinh tri, trât tư an toan xa hôi đei jư kơjăp, tơdrong chinh tri pơm ơĭ thu yok
Sư tơdrong hok tơp weng pơm boi nưih sơngưm yăl arih alưng liêm HCM lơm jơnang truh ling lang năm tơmưt tơdrong alưng, pơgloh la pơm chuyên đê hok tơp sơnăm 2020, Đang uy xa Vinh Hiêp jơh tơjung pơm glong pơhroh pơm, lơm noh pơnhôm pơgơl, phat huy jăng pran tông hơp đơng kang bô, đang viên weng nă ma kon tơring lơm jơnang pơnhroh pơm rim tơdrong
Ơĭ tơdrong boh, tơdrong hok weng pơm boi nưih sơngưm yăl arih alưng liêm HCM oei xa Vinh Hiêp jơnang anu yuô ơu jơh pơm tơdrong tơplih dêh lơm tơdrong băt đơng kang bô, đang viên weng đĭ đăng nă ma kon tơring
Yua noh pơgop tơdrong pơgloh lơm tơdrong pơm thăng lơi tơdrong pơjing kinh tê xa hôi rim sơnăm oei cham pơlei
Bơghê năr 18.6.2020, khul ngo hnhei đơng Khul kon kông HĐND huyên yua đ/c Đinh Azơn – Trương khul kon kông HĐND huyên pơm pơgơl jơh ơĭ măng năm ngo hnhei UBND xa Vinh Kim lơm thu yok tơjung pơm, pơm tơdrong khoan jư vei bri. 
Dơ nŏ măng ngo hnhei, pơgơl UBND xa jơh pơtho khan lơm thu yok tơjung pơm, pơm tơdrong khoan jư vei bri lơm tơring xa.
Boi pơtho khan, ahrĕi xa Vinh Kim ơĭ pơting chđeh the kơdrĭng la 16.023,67 ha.
Pơting chđeh the đei pơjao ngo hnhei la 13.685,45 ha; lơm noh: chđeh the ơĭ bri la 12.436,1 ha, bri kơdrĭng 11.262,3 ha; bri pơtăm 1.173,8 ha, đô che athu bri đat 75,5%.
Pơting chđeh the bri pơjao khoan ngo hnhei lơm tơring xa la 6.910,96 ha, lơm noh chđeh the bri đei pơjao khoan boi Nghi quyêt 30a la 5.242,96 ha, bri đei pơjao khoan boi dư an JICA 2 la 1.668 ha. 
Khul ngo hnhei bri phong hô huyên jơh pơjao khoan ăn 06 tơp thê, 184 unh hnam oei rim thôn lơm tơring xa ngo hnhei jư vei adring pơting ksô jên pơm loi 02 ty 604 triêu đông.
Jơnang anu yuô ơu, đei tơdrong ngo hnhei đơng kơp uy Đang, khul pơgơl xa pơnhôm pơgơl, tơdrong adring kơjăp tơk pơk lưk lương kiêm lâm, MTTQ weng rim đoan thê lơm xa jơh jơră dêh tơdrong pơtho khan phap luât ăn nă ma lơm tơdrong ngo hnhei jư vei bri.
Kung lơm măng ngo hnhei, pơgơl xa Vinh Kim jơh pơtho khan adring khul ngo hnhei HĐND huyên lơm rim tơdrong in: UBND huyên pơgơl rim nganh sruôih thâm đinh weng phê duyêt dich vu môi trương bri đơng sơnăm 2014 – 2019 sư UBND xa ơĭ tơdrong pơnhroh lơm jơnang truh. 
Pơtho khan đôi liên nganh đơng huyên adring UBND xa kjung năm ngo hnhei dech lơm tơdrong pơjao khoan ngo hnhei jư vei bri, khai thac, chep chơ long glăi lơm tơring xa.
Pơđam bơl dơnŏ măng pơm biêk, đ/c Đinh Azơn, TRương khul kon kông HĐND huyên bơne dêh tơdrong pran đơng xa lơm tơdrong pơm pơjao khoan jư vei weng pơjing bri lơm tơring xa Vinh Kim lơm jơnang anu yuô ơu; 
Thoi noh pơkă UBND xa sruôih pơgơl rim nganh ơĭ liên quan pơlok khăc phuk rim tơdrong ară lơm tơdrong pơjao khoan jư vei weng tơme rong bri, pơgloh la gơn rim vụ phă bri, tơgal yok bri phong hô. 
Adring rim tơdrong pơtho khan đơng xa, khul ngo hnhei jơh ghi yoing nganh chưk năng.
Năr 15.6, đ/c Đinh Drin jơh ơĭ măng tơjrưm măt adring nă ma thi trân Vinh Thanh.
Dư măng tơjrưm măt ơĭ đ/c Bui Tân Thanh, Pho chu tich UBND huyên adring pơgơl rim ban nganh đơng huyên.
Nă ma thi trân Vinh Thanh pơtho khan lơm tơdrong đơng tinh ăn phep khai thac, tia thưa bri phong hô agah quy hoach the lâm nghiêp sư thu hôi jên ăn kơpal. 
Đơng rong thu yok keh pơjao ăn UBND huyên pơgơl Khul ngo hnhei bri phong hô Vinh Thanh pơm thu tuc ăn kơp ơĭ thâm quyên thu hôi the pơjao ăn cham pơlei pơm tơdrong chă yuô. 
Pơtho khan UBND tinh ăn alê̆ tơdrong yua như truh ahrĕi đim thu hôi, jơnang ling lang pơm thu hôi the pơjao ăn nă ma. 
Kơpal ngo hnhei pôk xuôn pơlok trong hli lơ3m apung thi trân Vinh Thanh; ahrĕi, minh ksô nă ma tăi đinh cư oei khu phô Klot Pok oei lơm kơbră di dơi măng pơ tơm mălei truh ahrĕi ară đim ơĭ sô đo; pơkă kơpal ăn nă ma khai thac keo măng mă bal oei K10 đunh, tiêu khu 155 oei lơm kơbră bri phong hô.
Atuch măng tơjrưm măt, đ/c Bui Tân Thanh, Pho chu tich uBND huyên jơh tơgum rim y kiên, kiên nghi đơng nă ma oei lơm kơbră thâm quyên đơng huyên.
Đ/c Đinh Drin, Đai biêu HĐND tinh jơh tiêp thu rim kiên nghi đơng nă ma sư trinh rim ban, nganh liên quan ngo hnhei tơgum weng trinh HĐND tinh lơm măng hop truh.
Bơghê năr 17.6, Huyên đoan Vinh Thanh adring phong GD&ĐT huyên pơlok Đai hôi Chau ngoan Bac Hô huyên Vinh Thanh măng mă XV sơnăm 2020. 
Truh dư ơĭ đ/c Đinh Drin – Pho bi thư thưuơng trưk Huyên uy; đ/c Huynh Đưc Bao – Pho chu tich UBND huyên; pơgơl rim ban nganh đoan thê weng pơgloh la tơdrong ơĭ măt đơng 85 đôi viên la đai biêu Chau ngoan Bac Hô đai diên ăn loi 4.000 đôi viên nhi đông lơm huyen. 
Đai hôi jơh ăn kjung Nă Hô weng Đang thu yok tơdrong Đôi weng trong glong thanh thiêu nhi đơng huyên lơm 02 sơnăm hok anu yuô ơu.
Lơm 02 sơnăm hok anu yuô ơu, tơdrong Đôi weng trong glong thanh thiêu nhi đơng huyên ơĭ lư tơplih pơjăng. 
Lư trong glong, măng krao akom anao jơh pơm lech thu yok xa hôi tơpă in: "Thiêu nhi Viêt Nam tơjroh pơm boi 05 tơdrong Nă Hô pơtơp"; "Minh ơbơu tơdrong pơm hơgei"; "Trân Quôc Toan"… pơgop tơdrong giao duc truyên thông, nưih sơngưm, tơdrong yăl arih ăn đôi viên, thiêu nhi, nhi đông, tơpă la kon ngoan tro gioi, đôi viên hơgei, chau ngoan Nă Hô.
Măng krao akom "Yua đe hyoh thân yêu" weng trong glong tơjroh "Tơjung pơm trương hok alưng, hok sinh pơjăng" đei jơră dêh jơh pơm lech lư thu yok pơjăng
Trong glong "glong pơnhroh ken", "Li xi nhung the ăn goc hok tơp tơgum ban hok hơgei" chương trinh adring hôi khuyên hok huyên ăn rim suât hok bông ăn de hyoh ơĭ tơdrong hrat tơnap lơm tơring huyên. Mô hinh "Tơgum ban truh trương", "Đôi ban adring kjung"… 
đei pơlok chru să lơm rim cơ sơ Đôi, pơm kjung lơm đe hyoh weng đĭ đăng xa hôi nưih sơngưm đoan kêt, tương thân tương ai, gô đech asong rim hrat tơnap, cô vu pơm tơdrong lui weng adring kơ wă adring đe hyoh lơm tơdrong biên ươc mơ đei hiên thưc.
Pơđam bơl dơnŏ Đai hôi, đ/c Đinh Drin – Pho bi thư thương trưc Huyên uy jơh bơne weng ghi yok rim tơdrong thu yok mă rim đe hyoh đat đei lơm jơnang anu yuô ơu weng kơ wă rim đe hyoh phat huy rim tơdrong đat đei, tơjroh hok tơp hơgei, pơjăng lơm tơdrong pơm "Sơnăm ken pơm tơdrong ken". 
Adring nưih sơngưm "Đi đăng yua đe hyoh amem mơnat", đ/c pơkă rim kơp, rim nganh, rim đoan thê weng đĭ đăng xa hôi ling lang jơră dêh tơdrong tơme rong giao duc đe hyoh, adring ti pơgop jăng pran pươm tơdrong alưng ăn tô chưc Đôi Thiêu niên tiên phong HCM năr kang pơjing kơjăp dêh.
Măng mă anu, UBND huyên jơh ăn hla bơne ăn 16 đôi viên ơĭ tơdrong pơgloh lơm hok tơp weng tơdrong Đôi sơnăm hok 2019 – 2020. 
Thoi noh sư bơne rim tơdrong pơgloh mă rim đe hyoh đat đei, Hôi đông đôi huyên kung jơh ăn hla chưng nhân Chau ngoan Bac Hô weng 01 phân qua ăn 85 đôi viên pơgloh, hok hơgei.
Truh năr 15.6, lơm huyên ơĭ 46/50 tô chưk cơ sơ Đang trưk thuôc Đang bô huyên Vinh Thanh jơh pơlok keh kong Đai hôi Đang bô cơ sơ nhiêm ky 2020 – 2025, đat ty lê 92%. Lơm noh ơĭ 12 đang bô weng 34 chi bô. 
Pơtho khan tơdrong pơgloh đơng Đai hôi Đang kơp cơ sơ, jơnang au yuô ơu, Đang bô huyên Vinh Thanh jơh pơgơi rim Đang uy kơp cơ sơ pơnhôm pơtho khan, pơgơl rim Đang bô, Chi bô pơm hơgei rim tơdrong, đơng tơdrong gô đech nhân sư truh nôi dung văn kiên boi rim tơdrong quy đinh.
Boi noh, ngo adring rim Chi bô, Đang bô cơ sơ jơh pơm Đai hôi trơ tro tơdrong, tơmăn tơl ksô lương, tơdrong thu yok đei weng cơ câu. 
Rim Đai hôi cơ sơ hơdơi đei pơlok lơm tơdrong hưch hanh, phat huy đei tơdrong dân chu, đoan kêt, tơdrong kơ wă đuôĭ lơm kang bô, đang viên. 
Ahrĕi, Đang bô huyên Vinh Thanh atung pơnhôm ăn tơdrong gô đech Đai hôi Đang bô huyên măng mă XVIII, nhiêm ky 2020 – 2025, pơtho khan đei pơlok lơm khei 8.2020.
Lơm lư sơnăm anu yuô ơu, tơdrong tơgum tơjung pơm kêt câu ha tâng cơ sơ đei xa Vinh Thuân ngo hnhei pơnhroh.
Yua noh pơm tơdrong jơră dêh tơdrong kjung kinh tê, pôk xuôn tơdrong yăl arih ăn nă ma lơm tơring xa. 
Lơm 05 sơnăm anu yuô ơu, xa Vinh Thuân đei tơgum pơnhroh pơm 27 kông trinh tơgum choh jang weng tơdrong yăl arih nă ma adring pơting ksô jên loi 12,9 ty đông. 
Lơm noh ơĭ lư kông trinh tơgum pơm pơgloh in: kông trinh tơgum pôk xuôn, pơlok să weng tơjung pơm anao 09 tuyên trong tơmưt rim apung choh jang adring pơting tơdrong đuôĭ loi 6,5 km; pơm anao 1,2 km trong mương lơm tơmăn; kông trinh pơm apung hoat đông thê thao xa…
Tơdrong tơjung pơm rim kông trinh cơ sơ ha tâng đei ăn tơmưt chă yuô thu yok jơh pơm tơdrong alưng ăn tơdrong choh jang, năm sưt, chep chơ hang hoa đơng nă ma lơm tơring xa. 
Pơgop tơdrong pơm tơplih trong măt cham pơlei, jơră kinh tê xa hôi oei cham pơei năr kang pơjing.
Năr 13.6, Hôi CTĐ tinh Binh Đinh jơh pơlok măng khơi kông weng ăn jên tơgum hnam tinh nghia đơng rim hnam hao tâm ăn unh hnam dơnuh oei tơdrong pơgloh hrat tơnap ăn unh hnam yă Lê Thi Tha, thôn An Ngoai weng nhong Đinh Lương Bâm oei pơlei M2, xa Vinh thinh. 
Anu la rim unh hnam ơĭ tơdrong pơgloh hrat tơnap. đ/c Ha Văn Cat – Chu tich Hôi CTĐ tinh weng đ/c Huynh Đưc Bao – Pho chu tich UBND huyên truh dư, ăn jên weng đông viên rim unh hnam.
Pơm chương trinh khei nhân đao sơnăm 2020, lơm jơnang anu yuô ơu, Hôi CTĐ tinh jơh krao akom rim hnam hao tâm pơjăng adring pơm tơgum jên tơgum pơm hnam ăn rim unh hnam dơnuh ơĭ tơdrong pơgloh hrat tơnap. 
Adring nguôn jên pơgop đơng rim hnam hao tâm, Hôi CTĐ tinh jơh ăn unh hnam yă Lê Thi Tha, thôn An Ngoai 50 triêu đông đơng nguôn tơgum đơng Hê thông Siêu thi BigC weng ăn unh hnam nhong Đinh Lương Bâm oei pơlei M2, xa vinh Thinh 40 triêu đông đơng nguôn tơgum đơng Cty xăng dâu Binh Đinh sư pơm hnam oei.
Pho chu tich UBND huyên Huynh Đưc Bao kơ wă rim unh hnam adring nguôn jên tơgum đơng rim hnam hao tâm pơm ăn bơn đei minh to hnam anao alưng loi. 
Thoi noh, pơkă kơp uy Đang, khul pơgơl cam pơlei ling lang ngo hnhei loi piêu rim unh hnam ară lư tơdrong hrat tơnap lơm tơdrong yăl arih.
Lơm 02 năr 15 weng 16.6, Trung tâm y tê huyên Vinh Thanh adring Tram y tê xa Vinh Kim lech quân pơnhroh chiên dich tơme rong jăng pran đeh, kê hoach hoa unh hnam măng mă minh sơnăm 2020 dơnŏ xa Vinh Kim.
Yua pơm hơgei tơdrong pơthokhan, krao akom kơna pơnhôm lư mai oh lơm kơbră đeh truh Tram y tê xa sư đei kham, tư vân weng kơp bơgang bi yok jên.
Adring tơdrong pơtho khan, pơtep adring rim jit vu tơme rong jăng pran đeh, chiên dich jơh tơgum ăn mai oh lơm kơbră đeh lư tơdrong băt lơm jăng pran đeh, kơ kach kơdih tơme rong ơkơu adring mai oh, kham phu khoa, pơm rim dich vu tơme rong jăng pran đeh, tư vân jăng pran ăn mai oh qua sơnăm đeh…
Qua 02 năr pơnhroh pơm, jơh kham phu khoa ăn 55 mai oh, kjung 30 mai oh pơting adring glong pơnhroh; tơgum rim tơdrong bi ăn chep klak ăn 05 mai oh, soi tươi ăn 50 mai oh; tầm soát ung thư cổ tư cung ăn 50 mai oh weng pơlok tư vân ăn lư mai oh kon kông lơm kơbră đeh lơm tơring xa.
Lơm lư sơnăm anu yuô ơu, huyên Vinh Thanh jơh pơnhôm jơră dêh tơdrong cai cah hanh chinh boi tơdrong jê adring tơdrong thưc tê đơng cham pơlei, sư pơm tơdrong tơplih pơjăng lơm tơdrong pôk xuôn tơdrong thu yok đei, thu yok tơgum rim tơdrong hanh chinh, tơgum năr minh hơgei loi tơdrong kơ wă đơng rim tô chưc weng nă ma, pơm tơdrong jơră kinh tê xa hôi pơjing. 
Pơtho khan cai cach hanh chinh la minh tơdrong grông đơng Đang, Kơpal weng đơng tinh, ơĭtơdrong pơgloh liên quan truh lư tơdrong sư hiên đai hoa tơdrong hanh chinh kơpal, UBND huyên Vinh Thanh jơh rim tơdrong tơplih rim tơdrong pơgơl pơm tơdrong cai cach hanh chinh ăn trơ tro adring tơdrong ăn lech đơng Trung ương weng đơng tinh.
Jơnang anu yuô ơu, UBND huyên Vinh Thanh dech pơtho khan tơdrong jơră dêh ưng jung CNTT, pơnhroh pơm phân mêm môt cưa điên tư ơĭ tơdrong pơgloh lơm tơdrong cai cach hanh chinh kung in tơdrong pơm ngo hnhei, pơgơl đơng pơgơl rim kơ kuan, cham pơlei.
Tơdrong pơtho khan đei pơnhroh jơru să lơm hê thông truyên thanh, niêm yêt kông khai lơm tru sơ pơm biêk lơm tơdrong tông thể cai cach hanh chinh Nha nươc đơng kơpal the đak weng tơdrong cai cach hanh chinh Nha nươc giai đoan 2011 – 2020 đơng tinh
Pơgloh la cai cach thu tic hanh chinh boi tơdrong môt cưa, môt cưa liên thông sư rim kơ kuan, doanh nghiêp weng nă ma lơm tơring rôp băt đei tơdrong tơgum rim thu tuc hanh chinh, thoi noh ngo hnhei tơdrong pơm cai cach hanh chinh đơng can bô, công chưc dơnŏ UBND adring kơp.
Adring tơdrong pơtho khan, tơdrong cai cach thể chế jơh đei Phong nôi vu pơđam bơl đon ăn UBND huyên tơjung pơm weng ăn lech rim quy đinh, quy chê pơm đơng kơ kuan chuyên môn weng UBND huyên. 
Tơdrong ra soat rim loai văn ban quy pham phap luât dech đei UBND huyên pơgơl pơm jê adring tơdrong thưc tê. 
Truh ahrĕi, huyên Vinh Thanh jơh tơplih weng ăn lech lư văn ban liên quan truh tơdrong kinh tê xa hôi.
Truh ahrĕi, dơnŏ Văn phong UBND huyên weng 100% rim xa, thi trân hơdơi pơm boi tơdrong môt cưa, môt cưa liên thông, lơm noh quy đinh cu thê lơm rim loai tơdrong đei ap dung tơgum dơnŏ kơp huyên weng kơp xa. 
Lơm ơu, di đăng rim loai hô sơ, thu tuc hanh chinh hơdơi đei kông khai minh bach lơm quy trih, jơnang tơgum, jên, lê phi, phiêu pơjao yok, phiêu bao xư ly đunh.
Sư pôk xuôn tơdrong thu yok đei, thu yok tơgum tơdrong pơm, dơnŏ bô phân môt cưa, môt cưa liên thông, đôi ngu kang bô, kông chưc đơng huyên truh xa hơdơi đei bô tri duh ksô lương, tơmăn tơl tơdrong thu yok đei tơgum đĭ đăng rim tơdrong kơ wă đơng kơ kuan, doanh nghiêp weng nă ma jơnang truh tơgum rim thu tuc hanh chinh.
Adring noh, phong pơm biêk, cơ sơ vât chât dơnŏ bô phân tiêp nhân weng tra kêt qua đơng UBND huyên truh rim xa, thi trân hơdơi đei bô tri lơm rim dơnŏ alưng, trang bi măy vi tinh… boi quy đinh, thoi noh đei niêm yêt kông khai, duh rim trinh tư thu tuc, thơi gian, jên, lê phi sư nă ma alê. 
Adring kơ kach pơm noh, rim loai hla, hô sơ ăn truh hơdơi đei kang bô, kông chưk, nhân viên bô phân môt cưa, môt cưa liên thông ranh tiêp yok, pơm tơdrong phân loai, thâm đinh hô sơ boi trơ tro tơdrong sư chuyên truh rim bô phân chuyên môn tơgum.
Boi pơtho khan đơng pơgơl UBND huyên, thoi yua jơnang pơm boi tơdrong môt cưa, môt cưa liên thông đim đunh,mălei adring tơdrong ngo hnhei pơgơl đơng huyên, adring tơdrong pran đơng đôi ngu kang bô, kông chưc, tơdrong thu yok đei, thơi gian weng thu yok tơgum tơdrong pơm đơng rim tô chưc, doanh nghiêp weng nă ma jơnang ơĭ yêu câu hơdơi đei tơgum tơtam.
Anao ơu, đơng rong ăn lech glong pơnhroh ksô 81 lơm tơjung pơm phân mêm môt cưa điên tư kơp huyên, kơp xa lơm tơring huyên, pơgơl UBND huyên ngo hnhei, pơgơl jơră dêh pơnhroh pơm phân mêm anu. 
Huyên jơh chă yok, chă yuô phân mêm môt cưa điên tư VNPT-iGate yua Tâp đoan VNPT tơgum sư tơmăn tơl kêt nôi liên thông adring Trung tâm phuc vu hanh chinh công đơng tinh lơm tơgum thu tuc hanh chinh.
Huyên jơh pơnhroh Văn phong điên tư weng tơgum dich vu công trưc tuyên oei mưc đô 2 la 381 thu tuc hanh chinh, lơm noh kơp huyên 262 thu tuc hanh chinh, kơp xa 119 thu tuc hanh chinh. 
Mưc đô 3 la 26 thu tuc hanh chinh, lơm noh kơp huyên 20 thu tuc, kơp xa 6 thu tuc.
Mưc đô 4 la 3 thu tuc lơm kơbră kơp huyên.
đ/c Huynh Đưc Bao, Pho chu tich UBND huyên Vinh Thanh ăn alê: Ngo adring, trong pơ tơm pơm phân mêm môt cưa ăn boh lư thu yok tơpă. 
Lơm noh pơgloh la tơjul jơnang xư ly tơdrong pơm đơng tơdrong tiêp yok truh tơdrong tra kêt qua tơgum thu tuc hanh chinh; tơdrong lưu trư thông tin tơmăn tơl ơĭ hê thông; alưng ăn tơdrong thông kê pơtho khan tơdrong, thu yok pơm thu tuc hanh chinh rim năr. 
Pơgơl rim kơ kuan, đơn vi ngo hnhei tơdrong pơm alưng loi. Tơdrong adring pơm tơk pơk rim bô phân đei ranh weng chinh xac loi. 
Pơgloh la nă ma, tô chưc ơĭ tơdrong ngo hnhei đei tơdrong tơgum thu tuc hanh chinh đơng bơn atung oei tơdrong mă như, đi han thoi tro han, trach nhiêm oei lơm tô chưc, kơdih ơkơu mă như. 
Thông tin lơm tơdrong tơgum thu tuc hanh chinh đei minh bach, tơjul tiêu cưc, pơm đĭ đăng rim tơdrong alưng lơm tơdrong ra soat, đơn gian hoa rim thu tuc, tơjul jơnang, jên ăn rim kơ kuan hanh chinh kơpal…
Thu yok trong pơtơm lơm tơdrong pơm liên thông tơgum thu tuc hanh chinh lơm phân mêm môt cưa điên tư ơĭ tơdrong adring pơm kơjăp, đông bô đơng rim kơ kuan nganh doc, đei nă ma, tô chưc weng rim kơ kuan, kơp kơpưng ghi yok, pơtho khan dêh.
Thu yok noh pơgop tơdrong pôk xuôn tơdrong kơ wă đơng nă ma adring tơdrong tơgum đơng rim kơ kuan hanh chinh huyên Vinh Thanh, thoi noh cung cô tơdrong lui weng pơm tơdrong đông viên grông adring kơp uy, khul pơgơl weng đôi ngu kang bô, kông chưk, viên chưk lơm tơring huyên.
Kinh tê xa hôi
Măt trân tô quôc
Tinh uy viên
Khul pơgơl
Nă ma kon kông
Kê hoach hoa ŭnh hnam
Dân sô kê hoach hoa ŭnh hnam
Pơjing cham pơlei
Nông nghiêp weng pơjing cham pơlei
Khul ngŏ hnhei
Chă kư̆u nan
Phong dơt thiên tai
Tơgŭm nông dân
An toan xa hôi
Lưk lương tư vê
Phong dơt ŭnh sa
An ninh trât tư
Khoa hok weng kông nghê
Khoa hok kông nghê
Cham pơlei anao
An aninh the đak
HĐND
UB
UBND
QĐ-UBND
LHTN
LHTN VN
KTXH
KT-XH
UBMTTQVN
MTTQ
MTTQVN
TUV
CCB
GDTX
GDNN
CTĐ
HCTĐ
TBLS
LĐTB&XH
LĐ-TB&XH
đ/c
VN
CLB
CNVC
CSXH
NHCSXH
BCH
BCH
BCĐ
LHPN
UVBTV
DTTS
SKSS
KHHGĐ
DS-KHHGĐ
PTNT
NN&PTNT
TNHH
Cty TNHH
MTV
BQL
HCM
PTDT
PTDTNT
PTDTBT
THCS
THPT
TTYT
BVTV
CNH
HĐH
TKCN
PCTT
CHQS
NVQS
HĐNVQS
TAND
HTND
ATXH
LLVT
PCCC
KHKT
CSGT
ĐBQH
NQ
TW
UBKTTW
HD/UBKTTW
ANTT
KH&CN
KHCN
NTM
ANTQ
