Inh măt Yôl
Inh măt Yôl
Inh măt Yôl
Tơnglơ̆i e măt yưng?
Inh măt Diêu
Inh măt Diêu
Inh măt Diêu
Hnam e uĕi hăn như?
Hnam inh uĕi pơlĕi Kon Druch
Hnam inh uĕi pơlĕi Kon Druch
Hnam inh uĕi pơlĕi Kon Druch
Tơnglơ̆i hnam e uĕi hăn như?
Hnam inh uĕi pơlĕi Kon Hai
Adrơ̆u inh năm tơ chơ̆ ruôt kuơ̆n au.
Adrơ̆u inh năm tơ chơ̆ ruôt kuơ̆n au.
Adrơ̆u inh năm tơ chơ̆ ruôt kuơ̆n au.
Pui adrin, inh kung năm tơ chơ̆
Pui adrin, inh kung năm tơ chơ̆
Pui adrin, inh kung năm tơ chơ̆
Ba adĭng năm yơh!
Kam ơn nă
Ăn nhơn et đak minh 'biê̆.
'Nău ơ̆u, et kih
Yem năm tơ hnam 'bok Nhơn ơĭ tơdrong yưng?
Kam ơn
Nhơn jơh et hơleh.
'Năr chu nhơ̆t như kung lơ̆i, bơgê adrơ̆u Yôl 'yung klui
Măt 'năr jơh suôn hluôi wêch kuê̆ lơ̆m mir
Uĕi măng cham, 'bă Yôl atung 'bơ̆l adrĭng minh 'nu bơngai bĭ alê̆
Yôl apinh mĭ
'Nơ̆u la nă Kương
Adrol sơ̆, nă 'noh năm bô đôi adrĭng bă.
Mon chau nă
Nă 'nau suôn sơhmanh yơh?
Chau mon
Nă 'nau suôn
Mon măt yưng?
Đim
Tep 'yung inh năm pơtơ̆p thê jŭk lơh.
Tep 'yung inh năm pơtơ̆p thê jŭk lơh.
Tep 'yung inh năm pơtơ̆p thê jŭk lơh.
Pă minh 'biê̆ inh năm hop tơ wi 'ban sa
Pă minh 'biê̆ inh năm hop tơ wi 'ban sa
Pă minh 'biê̆ inh năm hop tơ wi 'ban sa
Hop aleh năm jul pơlĕi Kon Druch sơ̆m nă ma tơja pơđam pơm trong.
Ư̆, kơmăng inh truh
Ư̆, kơmăng inh truh
Ư̆, kơmăng inh truh
Mă lĕi inh akhan adrol inh uĕi minh biê̆ yơh, inh bĭ đơ̆i uĕi truh kơmăng yơh.
Mă lĕi inh akhan adrol inh uĕi minh biê̆ yơh, inh bĭ đơ̆i uĕi truh kơmăng yơh.
Mă lĕi inh akhan adrol inh uĕi minh biê̆ yơh, inh bĭ đơ̆i uĕi truh kơmăng yơh.
Ŭnh hnam inh arih uĕi pơlĕi Kon Druch, sa Vinh Sơn, huên Vinh Thanh
Ŭnh hnam inh arih uĕi pơlĕi Kon Druch, sa Vinh Sơn, huên Vinh Thanh
Ŭnh hnam inh arih uĕi pơlĕi Kon Druch, sa Vinh Sơn, huên Vinh Thanh
Ŭnh hnam inh ơĭ tơpơh nu bơngai: 'bă mĭ inh, mai inh, pêng 'nu 'nhŏng inh weng kơ inh
Ŭnh hnam inh ơĭ tơpơh nu bơngai: 'bă mĭ inh, mai inh, pêng 'nu 'nhŏng inh weng kơ inh
Ŭnh hnam inh ơĭ tơpơh nu bơngai: 'bă mĭ inh, mai inh, pêng 'nu 'nhŏng inh weng kơ inh
Mĭ 'bă inh jơh gloh tơdrơ̆u jĭt
Mĭ 'bă inh jơh gloh tơdrơ̆u jĭt
Mĭ 'bă inh jơh gloh tơdrơ̆u jĭt
Ahrĕi ơ̆u, pre hơ arĕ năm pơm mir.
Mai inh ahrĕi ơ̆u la duch pơtho trương pơlĕi
Mai inh ahrĕi ơ̆u la duch pơtho trương pơlĕi
Mai inh ahrĕi ơ̆u la duch pơtho trương pơlĕi
Mai 'noh jơh 'yŏk tơhnglo uĕi pơlĕi jê̆ kơna mai 'noh năm tơmang mĭ 'bă hơ dach
Pêng 'nu 'nhŏng inh atung hok trương kon kông nôĭ tru uĕi tơ huen
Pêng 'nu 'nhŏng inh atung hok trương kon kông nôĭ tru uĕi tơ huen
Pêng 'nu 'nhŏng inh atung hok trương kon kông nôĭ tru uĕi tơ huen
Kăn hơ sưt tơmang hnam 'năr chu nhơ̆t dach
Inh la kon uch lơ̆m ŭnh hnam.
Inh la kon uch lơ̆m ŭnh hnam.
Inh la kon uch lơ̆m ŭnh hnam.
Ahrĕi ơ̆u, inh kung atung hok lơp đăm uĕi trương pơlĕi
Ahrĕi ơ̆u, inh kung atung hok lơp đăm uĕi trương pơlĕi
Ahrĕi ơ̆u, inh kung atung hok lơp đăm uĕi trương pơlĕi
Trong bơgê, inh năm hok
Trong bơgê, inh năm hok
Trong bơgê, inh năm hok
Trong kơ sơ̆ inh uĕi hnam tơgŭm mĭ pơm tơdrong hnam
Trong kơ sơ̆ inh uĕi hnam tơgŭm mĭ pơm tơdrong hnam
Trong kơ sơ̆ inh uĕi hnam tơgŭm mĭ pơm tơdrong hnam
Sơnăm anô̆, inh năm hok uĕi tơ huen
Sơnăm anô̆, inh năm hok uĕi tơ huen
Sơnăm anô̆, inh năm hok uĕi tơ huen
Ahrĕi ơ̆u, ŭnh hnam inh arih hyôk hiăn.
Ahrĕi ơ̆u, ŭnh hnam inh arih hyôk hiăn.
Ahrĕi ơ̆u, ŭnh hnam inh arih hyôk hiăn.
Uĕi pơlĕi Kon Druch, 'bok đe Yôl la bơngai kră loi đe nai
Sŏk kang, sŏk kơ̆l 'bok 'noh 'bak tơpă
Yôl 'moih ngŏ 'bok pơm tơpă
'Bok tanh tuaih, dơnol
Dơnol sư̆ 'ba, hơ'bo lơm sum tuaih sư̆ pŭ năm tơ mir.
Đunh đunh, Yôl năm đăk chơđong adrĭng 'bok
'Bok đăk chơđong hơgĕi tơpă
Ơĭ minh 'măng chơđong, 'bok đơ̆i minh tŏ chơke grông lơmo kon
'Bok khan: sơ̆ kih ơĭ lư sem bri loi
Chơđong 'bônh kơ đơ̆i sem
'Bok đe Yôl alê̆ lư tơdrong kon kông Bơhnar
Đĭ đăng kơmăng khĕi pơnil, 'bok roi tơdrong sơ̆ ăn kơ Yôl kơtơ̆ng
Lơ̆m tơdrong 'bok roi, ơĭ kon bơdung alăng aluôh tơgum bơngai 'bet 'bok nưih, ơĭ minh 'nu tơdăm dơnuh tơjrưm yă yang uĕi hăn sơđiêng đak.
Pơlĕi Kon Druch uĕi kơpưng kông đuôĭ
Pơlĕi ơĭ loi pêng jĭt ŭnh hnam bơngai Bơhnar
Đưng Vinh Thanh truh Vinh Sơn ơĭ minh tŏ trong ken đuôi pêng jĭt kơ̆i sô
Yuô trong năm anat kơna kon pơlĕi 'biê̆ lêch hluôi pơlĕi.
Kon pơlĕi arih adrĭng tơ bơ̆i hyôk hiăn adrin
Trong bơgê năm pơm mir, trong kơsơ̆ ŭnh hnam uĕi rok jih ŭnh
Ơĭ lơ̆m 'năr pui hĕi ơĭ lơ̆m năr tơmoi truh, kon pơlĕi truh hnam wal sư̆ et sơdrô triêng, kơdrô suang weng joh.
Uĕi tơ̆k bơ̆k pơlĕi ơĭ minh hlak sơđiêng đak 'yol mưt minh tơ̆ 'bău grông
Yan tŏ phang Yôl kiê̆ kơpô weng hum hăn 'noh dach
Yuô Yôl đeh tơ pơlĕi Kon Druch kơna hơ 'mem pơlĕi Kon Druch.
Bơgê thư̆ tơpơh, mi bă Yôl năm jul Kwi Nhơn sư̆ tơmang nă Kương jĭ
Yôl phai ngŏ hnam
Adrol năm, mĭ pơkă:
Uĕi hnam, kon phai ăn kơ nhŭng, 'yĕr sa
Nĕ pă năm sơhmanh yơh!
Bĭ tơ'nglaih kơpô kung khĭ
Kon 'yŏk biê̆ hơnong 'ba ăn kơ kơpô sa kung khĭ.
Kơsơ̆ kơ-inh
Kon 'blŏk ơ̆p ngoh yơh
Mĭ jơh năm tơ chơ̆ bloh
Tơdrong sa sư̆ kơpưng pra hnam ŭnh.
Yơĭ, 'năr dưng minh 'nu kon sa đêch
Kon 'blŏk phai hok 'bai yơh!
'Bơ̆l apinh pơm đĭ đăng lơ̆m lơp klik klang
Minh 'nu jơ ti:
Ơ duch, kon wă pơm duch pơtho in duch
Kon wă đơ̆i pơtho chư Bơhnar ăn pơlĕi kon.
Minh 'nu bơngai nai 'moih pơm phi kông
Ơĭ bơngai wă năm 'bô đôi
Ară minh 'nu Diêu uĕi bơdư
Diêu hok hơgĕi loi đĭ đăng đe lơ̆m lơp, mă lĕi nưih 'moih 'bunh 'bŏk adrin
Diêu khan:
Kon wă pơm bơngai ăn kơthơ
'Bă inh atung uĕi hiơ̆
'Năr mă như kon kung gô kơthơ 'bă.
'Năr sơ, ơĭ 'bal tŏ lêh lêm adrĭng măt Prôm hanh jul tơ krong 'bung sa asĕch kon pơlĕi Bơhnar
Đunh đunh, pre hơ ară jul truh tơ bah krong sa asĕch bơngai Chăm.
Đưng rŏng 'bet đơ̆i lêh lêm, kon pơlĕi bĭ 'boh yă Hơ 'Biên tơ như piêu
'Boh đêch tơmo yă Hơ 'Biên gô uơ̆i bĭ alê̆ 'ne yưng dĭ tơmo lêch trong chư lă lă liêm adrin
Kơna đưng 'noh, đe khan tơmo 'noh la tơno Hơ 'Biên.
Hnam Yôl ơĭ minh tŏ mir lưng
'Bă đe Yôl roi: Mĭ 'bă pơtăm 'long sa plĕi pơtơm lơ̆m mir 'nơ̆u đưng rŏng 'nơ̆u loi 'bal jĭt sơnăm
Jơnang 'noh, dơnŏ 'nơ̆u la dơnŏ teh lưng
Ahrĕi ơ̆u, lơ̆m mir pơtăm tôm adrêch: kuê̆, pơnăt, pơ-ŏ, đu, pit weng puôl, tơ'lôp piêu.
'Năr adrơ̆u, Yôl năm tơ mir adrĭng 'bă
'Ngŏ amông pit plĕi kơdung, hơ apinh 'bă:
'Năr adrơ̆u, đĭ đăng ŭnh hnam Yôl năm kêch 'ba
Mĭ weng kơ mai Yôl 'yung sruôih loi rim 'năr
Mĭ ơ̆p ngoh weng 'yŏk 'mưĭ dơnol, tơbưk
'Năr đim rang mă lĕi ŭnh hnam kăn hơ jơh năm tơ mir
Yôl ken loi lơ̆m ŭnh hnam kơna yơĭ pŭ dơnol
Hơ bĕng ngoh lơ̆m jak ken đêch
Đơ̆i năm kêch 'ba, Yôl pui adrin
Hơ bươ năm bươ kơdơ̆u
Mĭ khan Yôl:
Kon nĕ pă kơdơ̆u
Năm dal dal đêch!
Mĭr to 'noh
Ti kăn hơ kêch 'ba biêt lơ̆m jak
Yôl bươ pơm bươ sơhmanh đĭ kơdơ̆u dơnŏ mĭ đưng rŏng ĕi kơdơ̆u tơ 'bă, ơĭ Jơnang adrin ngŏ yă pơlai brơ̆u atung pal adrol măt
Đunh đunh 'bă phai pơkă:
Truh kơsơ̆, đĭ đăng ŭnh hnam jơh kêch đơ̆i minh pơnŭ 'ba grông
'Bă ngŏ Yôl khan: "Sơnăm ơ̆u 'ba lưng
Hnam bơ̆n khĭ pơngot piêu
Mĭ 'bă ruôt ăn kơ Yôl minh 'bô̆ kuơ̆n au liêm yơh!”
Ơĭ năm
'Năr sơ̆ năm ayô lư, ahrĕi ơ̆u 'biê̆ năm.
'Nhŏng hăm alê̆, nhơn năm ayô sơbŏ sư̆ sa sem ară wă wĕi mir ba
Năm ayô 'noh sư̆ ngŏ alê̆ đe tơdăm bơngai Bơhnar đĕi đon chro tôm rim tơdrong bu yă loi.
Mĭ 'bă Yôl truh tĕch kuơ̆n au
Uĕi hơ-ơ̆u đơ̆i lư kuơ̆n au liêm, Yôl ngŏ tơbla măt
Mĭ ruôt ăn kơ Yôl minh tŏ kuơ̆n kơsĕ, minh tŏ au 'brơ̆u
Yôl 'moih tơpă.
Truh jê̆ 'năr dưng chơ̆ jơh 'biê̆ 'bơngai, Yôl weng mĭ lêch sưt
Yôl pơkă mĭ: "Năm chơ̆ đưng rŏng, mĭ ăn kon năm piêu yơh!".
Mai bĭ alê̆
Oh apinh pơm yưng?
Măt adrin, inh bĭ ruôt
Măt adrin, inh bĭ ruôt
Măt adrin, inh bĭ ruôt
Inh ruôt 'bal bơlưk pêng abơ̆u hăm khĭ?
Khĭ
Nă ruôt bơ-al weng 'long chih 'nơ̆u hăn như?
'Bal abơ̆u đăm hriêng minh pôm hla bơ-al 'nơ̆u
'Long chih 'nơ̆u minh abơ̆u.
Mai Să bơngai pơnam tơnui
Jơh aleh tơdrong nai mai ară kơdơ̆u chă 'long ŭnh
Hnam mai lư 'long ŭnh tơpă
'Năr adrơ̆u mai năm chơ̆ tĕch 'long ŭnh
Minh 'nơ̆u bơngai tơdăm apinh:
Hlŏ tơpă
Phai năm kuô 'bal hlak đak 'bal tŏ kông 'nau truh dơnŏ 'nĕi.
'Nhŏng ruôt bŏ mă 'nơ̆u
Layơ oh năm 'yŏk 'long ŭnh piêu?
Bơngai tơdăm pơdriêu jên aleh năm sưt gah tuôch chơ̆
Mai să ngŏ pơlŏng đưng rŏng: bơngai đưng như ma 'moih 'mem 'moih mơnat pă lê̆ dang yơ!
Khĭ anat
Tơ̆ng tỉ pơm kheu hơ rĕnh.keh, weng kơ liêm
Tơ̆ng pơm grôi hơ đunh hơleh weng kơ brư̆.
'Năr abri 'bok tanh đơ̆i 'bal tŏ dơnol
'Năr adrơ̆u bok 'nau tanh đơ̆i minh tŏ
'Bok atung wă tanh minh tŏ piêu
Tơnglơ̆i đĭ đăng đơ̆i dôm tŏ?
Đĭ đăng la puôn tŏ
'Bok tanh hơ sư̆ pơm yưng?
'Bal tŏ mă 'nău sư̆ mong 'ba weng hơ'bo
Mă to mong hla 'nhem weng kơ 'nhăt
Mă to piêu sư̆ mong 'long ŭnh weng apoih
Său tơgưm 'bok chăl tơlak kih
Ba adrĭng pơm
'Bĭ săng
Bơlơ̆ng bơlơ̆ng, săng 'bom ti yơh!
Khĭ
Său agĕi tơpă!
'Năr sơ̆, ơ̆i 'bal 'nu yă 'bok dơnuh đeh đơ̆i 'bal 'nu kon tơhnglo
Mĭ 'bă pre luôch sruôih
'Bal 'nu nhŏng oh pre phai pơtăm 'bum sa sư̆ arih.
Ơĭ minh 'măng, bĭ alê̆ đưng như truh, ơĭ minh tơpul đŏk mưt tơ mir phă 'bum
Oh hơ đuk adrin, chă trong sư̆ adrang tơpul đŏk hli sư̆ wĕi 'bum
'Nhŏng năm chă rôp kơtam rok sơđiêng đak, sưt peh hach, pơ'nhŭ đưng rŏng 'mik suôn akău
Đưng rŏng 'noh, oh hơ năm tơ mir, 'bich ala minh hlak 'long păk.
'Năr đưng rŏng, tơpul đŏk mưt mir sa 'bum
Kăn hơ hau kơpưng 'long păk, hut kơtơ̆ng 'mơ̆u ôm, ngŏ tơ teh 'boh minh 'nu 'bich hăn teh
Tơpul đŏk atăk bơngai 'noh luôch bơngot
Kăn hơ hnhuk tơ bơ̆l tông sưt sơmah atơ̆u
Oh hơ jơ pă gô lơ̆i đêch plŭk 'yung, krau awah, adrang
Tơpul đŏk kơdơ̆u đi
Oh hơ 'yơ̆k đĭ đăng tơmam ram đe tơpul đŏk sư̆.
Jơh truh măng 'năr mưih mir, năr adrơ̆u 'bok 'Ba năm jul chơ̆ ruôt mĭnh hlak dơbưk piêu
Ngŏ đi lơ̆m chơ̆m minh măng, 'bok uĕi kơtă dơnŏ bơngai tĕch dơbuk lư loi
Bơngai tĕch tơmam hưch hanh apinh 'bok:
Ơĭ lư luai dơbưk yơh
Nă ruôt đơbưk luai mă như?
Dơbưk 'nơ̆u
Nă rơih bĕ!
Kon năm kăt hla ja adĭng mĭ
Oh Mi năm kiê̆ kơpô.
Kon đim 'boh hnam gô rêch ah? Hnam gô rêch la hnam ken pơm jê̆ bal lanhư 'ba đum bơ̆n năm uĕi tơ 'noh sư̆ gô rêch
Hnam gô rêch kung la dơnŏ sư̆ 'long kĕi, 'long 'bươ weng dơnol.
Ư̆, phai ơĭ 'long sư̆ pơm jrăng, treng kram sư̆ pơm pơnih, pơm pra
Yơĭ hla ja bĭ đơ̆i atăk dil hnam.
'Năr adrơ̆u mĭ 'bă ăn Yôl năm tiê̆ tơ mir
Oh pŭ minh tŏ tuaih ken
Kŏ 'brơ̆u năm tiê̆ diong
Ơĭ dơnŏ kodơ̆u tiĕ đưng rŏng, ơĭ dơnŏ kê̆ kơdơ̆u năm adrol, ngŏ sư 'moih tơpă
Truh tơ mir, 'bă weng mĭ pơm 'nhăt hơ'bo
Yôl weng kŏ 'Brơ̆u năm rok minh hlak trong uôh mưt tơ bri
Lư 'nhăt sơhngeu jing juô̆ năm
Minh kơtum yă pơlai kok păl 'lĕp 'lĕp
Yôl hleh minh tŏ pơkau gôh arä hơnhuih đak lơngom
Oh 'nhĕk kơtơ̆ng bơ̆l sem kơtơp tơsi lơ̆m tơnơm 'long anô̆ măt.
Truh 'năr dưng 'bă mĭ pơm 'nhăt hơ'bo keh
'Bă koh pit mĭ weng Yôl kơsep hla 'nhem
Oh kơdơ̆u suk đak thong kơ mĭ et
'Bă ngŏ bơne Yôl: "Pơnam tơpă, kon tơhnglo 'bă Joh tih grông"
Mĭ kung dĕk ngŏ oh
Aleh 'noh mĭ weng Yôl adon blưk pit tơmưt lơ̆m tuaih.
Ơĭ, mă lĕi 'nau hok pơm đêch
Yuô adrol 'noh bơngai Bơhnar pơm mir đêch.
O, bu alê̆ đêch
Kơpô mă như jăng pơm đơ̆i lư.
'Biê̆ adrin
Đĭ đăng kon polĕi ơĭ puôn tŏ kơpô đêch.
Uĕi hnam san
Nhơn bĭ lah uĕi hnam teh
Kơsơ̆ hnam tih să dêh
Ơĭ hnam să đuôĭ loi hriêng met
Ahrĕi ơ̆u pơm ken ken
Minh tŏ hnam ahrĕi ơ̆u tol tơpơh - tơhngam met, wơ̆l să pêng — puôn met, yơl đuôĭ puôn đăm met, tơnơl hnam kơjung đưng teh đơ̆i minh met mình pơnuôt.
Pơm sơ̆m kram, ade, hyơl
Đơ̆i ŭnh hnam pơm sơ̆m 'long.
Truh dơnŏ, Diêu 'boh 'long ŭnh lư tơpă
Tơ̆m rĕnh rĕnh 'yŏk dơbưk koh sơgiêng 'long ken tuk lơ̆m tuaih
Mĭ ngŏ Diêu dĕk:
Sơ̆ kih sơ̆ kaih, uĕi pơlĕi 'noh, ơĭ ŭnh hnam 'Bok Ria bơdrŏng
'Bok Ria ơĭ 'bal 'nu kon kơdiŏng đêch
Mai kơdră măt Yă Kruô, brư̆ brich, 'bơ̆l đon brư̆ kơnĕ
Kon kơdiŏng uch măt Min Dich liêm adrin, khôn kheŭ weng nưih liêm
'Boh Min Dich đơ̆i lư bơngai wă Yă Kruô gal đuk weng chă dôm tơdrong sư̆ 'brơh.
Lơ̆m sơnăm pơngot, bơngai luôch 'bĕnh pơlĕi, pre mai oh Min Dich weng Yă Kruô kung mưt tơ bri sil 'bum bri
Plĕnh klăm Min Dich wêng trong minh 'nu lơ̆m bri
Bia năm đunh krau kơsu hơlŏng mă lĕi yơĭ bu tơ'bơ̆l
Bia uĕi hăn tơm 'long weng nhĭm
Min Dich kơtơ̆ng 'bơ̆l khan tơnŏ tơnang apinh:
Bia hnhĕi tơnhơĭ 'boh minh tŏ klăn grông adrin uĕi adrol măt, 'bal gĕl măt hơ rang tơpă
'Boh Min Dich 'yŭ adrin, kiăn khan:
Inh bĭ sa asĕch duch
Inh bĭ sa asĕch duch
Inh bĭ sa asĕch duch
Duch wă yưng inh tơgưm ăn.
Duch wă yưng inh tơgưm ăn.
Duch wă yưng inh tơgưm ăn.
Min Dich roi đĭ tơdrong
Klăn sil minh dơnol 'bĕnh 'bum bri
Đưng rŏng 'noh, chĕp duch sưt tơ hnam
Mai kơdră Yă Kruô gal đuk loi, kung năm mưt tơ bri sư̆ chă đơ̆i minh 'nu tơhnglo bơdrŏng
Ai bĭ mah, Yä Kruô tơjrưm minh tŏ klăn brư̆ kơnĕ
Hnam Yôl ơĭ minh tŏ kơpô
Trong bơgê, Yôl tơ'nglaih kơpô lơ̆m tơmăn 'nhăt jê̆ 'bău, đưng rŏng 'noh, năm 'yŏk 'long ŭnh
Truh kơsơ̆, kơpô jơh phĭ, Yôl sư̆ 'bal tŏ 'long ŭnh grông kơpưng kơdŭ kơpô weng sưt tơ hnam.
Yôl hưch hanh yuô kơpô hnam hơ
Kơpô grông tơpă, ơĭ 'bal hlak ake đuôĭ, puôn hlak tơgong jăng, bek weng sơ̆k đuôĭ
Kơpô hnam YôlI dach tuh sa kơpô đe nai
Yuô lơ'noh, Yôl tơme rong kơpô kheu kheu
Oh rơih tơmăn 'nhăt 'lơ̆p đêch, sơhlung đak hlăng ăn kơpô sa et.
Yuô hơ tuh tơ bơ̆l adrĭng kơpô hnam đe nai 'noh
Đưng rŏng 'nơ̆u, kon nĕ pă sư̆ kơpô hnam bơ̆n tuh kơpô hnam đe nai yơh!
Uĕi pơlĕi Kon Druch 'nơ̆u, nă Nam bơngai rong agĕi loi
Đưng ahrĕi ơ̆u minh jĭt sơnăm, dang dang lư ŭnh hnam bơhnar nai, hnam nă Nam sơ'bŏ ŭnh hnam bơdrŏng loi kơ đe
'Boh ơĭ pơm plăt sơnăm giêh anat hrap tơnat truh tuôch sơnăm kung lơ̆p mah sa
Bĭ hưch hanh jal arih pơngot dơnuh, nă Nam pơuh nưih bơ̆i 'yŏk jên ngơ̆n hang sư̆ pơjing rong
Pơtơm nă ruôt đơ̆i minh tŏ kơpô, 'bal tŏ nhŭng adrêch
Gơnơm goh rong kơna kơpô, nhŭng ŭnh hnam nă Nam tih rĕnh tơpă
'Lơ̆p minh sơnăm nă đơ̆i piêu minh tŏ kon kơpô weng loi minh jĭt tŏ nhŭng kon
Đưng ĕi nă ară ruôt piêu bơbê, lơmo, 'yĕr
Tơpul nhŭng, 'yĕr, bơbê, kơpô dơnŏ hnam nă yuô lơ'noh kơna kang đunh kang lư loi piêu
Hnam nă Nam jing atak hnam rong tih
Nă Jơh pơm sơ̆i hnam, ruôt ti bi, se mĕi.
Kơmăng adrơ̆u, pơlĕi Kon Druch ơĭ chiêŭ phim
Đe hơ'yoh pui adrin
Đĭ đăng kăn hơ măt bu kung rang
Jê̆ truh tơpơh jơ kơmăng, lơ̆m polĕi ring ring bơngai năm
Kăn hơ krau tơ bơ̆l chơnglôk chơnglak
Ŭnh apoih đe polĕi jê̆ jê̆ piêng glip
Đe tơdăm bươ năm bươ đam tơ bơ̆l dĕk hưch hanh
Pui pe loi la đe hơ'yoh
Ơĭ 'nu truh đưng jê̆ kơsơ̆, chă dơnŏ uĕi chơpuih adrol
Ơĭ 'nu chĕp chiêu
Nhơn yä grông loi nhơn sơhmanh tiê̆ rôp tơ bơ̆l tơwang tơmăn.
Tơhngam jơ 'nau chiêu
Đĭ đăng kon pơlĕi uĕi sreh.
Jê̆ hơ ơ̆u, Yôl kơtơ̆ng mĭ 'bă khan lư truh tơdrong 'yĕr kum
Mĭ 'bă gron 'yĕr lơ̆m gơdron jê̆ 'bău
Minh 'năr 'bă ăn 'yĕr sa 'bal 'măng
'Bă pơkă Yôl:
Kon nĕ pă beh 'yĕr weng kơ ich hơ yơh! Ăn 'yĕr sa, kon phai hlut pit muh, tơ̆t ti
Jĭ kum 'yĕr gơlaĭ weng 'bônh apoh.
'Yĕr arih sa khĭ
Tơ̆ng 'yĕr luôch phai soh weng 'bŭ
'Bak si uĕi tram sa kung khan: sư̆ wĕi grăng, rim bơngai nĕ pă et đak đêch, nĕ pă sa đô sa khung
Năm tep phai tơmăk mung
Apung 'nơ̆u ơĭ lư sơhmĕch 'bônh apoh jĭ lơngoh
Tơ̆ng jĭ phai năm tơ tram sa sư̆ hming.
Kơsơ̆ adrơ̆u năm hok sưt, Yôl krau mĭ đưng 'măng cham mă lĕi bĭ kơtơ̆ng mĭ tơ̆l
Yôl chro adrin
Hnam 'măng jokot
Bĭ alê̆ mĭ năm tơyơ
Rim 'năr, Yôl sưt đưng hok la mĭ jơh ơ̆p hơleh ngoh.
Yôl mưt tơ hnam, jơh 'boh mĭ 'bich kơpưng jương
Yôl apinh:
Ơĭ
Yuô inh sa đô sa khung
Mĭ joh et bơgang mă lĕi đim glarh.
Kơmăng adrơ̆u 'bă yơĭ sưt
Tơ̆ng bơgê dơning mĭ bĭ glaih jĭ, dĭ ơ̆i kơ-inh mĭ 'nau năm tơ tram sa.
Yơĭ
Mĭ bĭ wă sa
Kon năm ruôt ăn kơ mĭ bơgang oresol yơh
'Bă đe Diêu jĭ adrin
Bơgê adrơ̆u, Yôl adrĭng 'bă năm tơmang
Yôl 'boh 'bă đe Diêu atung 'bich kơpưng jương, măt kơ'nhĭp, adrơ măt akĕ loi đưng rŏng minh 'bal 'năt jĭ.
lưng inh ară jĭ adrin
lưng inh ară jĭ adrin
lưng inh ară jĭ adrin
Ti inh ară jĭ 'biê̆ 'biê̆ đêch.
Jơh
'Bak si khan kơting khĭ dơgơ̆
Yuô hơ eh đêch.
Ruôt bơih
'Năr abri mon Diêu phai jul Vinh Thanh sư̆ ruôt bơgang.
'Nhŏng kư bodơĭ uĕi hăn hnam ăn breh grăng
Bal sư̆ ăn kơ inh pơm tơgŭm ăn
Bal sư̆ ăn kơ inh pơm tơgŭm ăn
Bal sư̆ ăn kơ inh pơm tơgŭm ăn
Tơ̆ng ơĭ tơdrong yưng ploh tơgŭm, 'nhŏng krau mon năm krau kơ inh yơh!
Tơ̆ng ơĭ tơdrong yưng ploh tơgŭm, 'nhŏng krau mon năm krau kơ inh yơh!
Tơ̆ng ơĭ tơdrong yưng ploh tơgŭm, 'nhŏng krau mon năm krau kơ inh yơh!
Sơ̆ kih sơ̆ kach, uĕi minh pơlĕi 'noh ơĭ minh 'nu tơdăm 'lơ̆p hiong mĭ 'bă đưng ken, hnam hơ dơnuh tơpă
Hơ hanh năm ngŏ mir ăn kơ lu hnam bơdrơ̆ng kuan uĕi lờm apung
Minh 'măng, hơ năm ngơ̆ mir ăn minh ŭnh hnam bơdrŏng uĕi lơ̆m bri hlŏ
Jê̆ kơmăng, atung uĕi lơ̆m gưp, hơ kơtơ̆ng 'bơ̆l ruôih tơsi kueng kueng weng 'long păk ring khing rang khang jê̆ hơ
Hơ bĕng đau kơdơ̆u truh tơ ơ̆i 'boh minh hlak klăn tung tih atung wăl ruôih tih
Ruôih 'yŏk trom gơ̆ 'long tơwing klăn mă lĕi hơ kung bĭ man
Hơ đuôt đau, tơpĕnh koh klăn
Ruôih chơkul kơtăng khan:
'Nhŏng jơh dŏng inh
Inh yơĭ tơdrong yưng ăn kơ 'nhŏng
Inh yơĭ tơdrong yưng ăn kơ 'nhŏng
Inh yơĭ tơdrong yưng ăn kơ 'nhŏng
'Nhŏng 'yŏk 'bal hlak bơla inh 'nơ̆u yơh! 'Nơ̆u la tơmam ram lưng loi mă inh ơĭ.
'Nhŏng 'yŏk 'bal hlak bơla inh 'nơ̆u yơh! 'Nơ̆u la tơmam ram lưng loi mă inh ơĭ.
'Nhŏng 'yŏk 'bal hlak bơla inh 'nơ̆u yơh! 'Nơ̆u la tơmam ram lưng loi mă inh ơĭ.
Hơ pui pe 'yŏk
Ruôih khan piêu:
Tơ̆ng năm tep, nhŏng 'blŏk 'yŏk minh hlak bơla sơn kơ̆l, minh hlak sơn jưng
Đưng rŏng 'noh, 'nhŏng wă, yưng kung đơ̆i.
Hơ chĕp 'bal hlak bơla ruôih năm sưt tơ hnam
Bơgê dơning hơ năm mưt tơ bri sư̆ ngơ̆ mir piêu
Kơsơ̆ yư̆m yư̆m hơ sưt tơ hnam jơh 'boh lơ̆m hnam wôi iêl weng ngoh 'nhem nham
Dôm 'năr đưng rŏng kung lĭ ơ̆i
Hơ chro ơĭ bơngai klak liêm pơm ăn hơ
Hơ phai chă pơlêch bơngai pơm todrong 'noh.
Minh 'măng, hơ plach năm tơ mir
Đưng rŏng 'noh, hơ năm bơdô̆ hăn kơdŭ hnam
Đưng gah, hơ kotơ̆ng 'bơ̆l 'bal 'nu adruh pơđam 'bơ̆l hưch hanh
Hơ mưt lơ̆m hnam 'boh 'bal 'nu adruh liêm loi kơ yang rang loi kơ 'năr
Hơ khan:
Pre bia mơlơ̆u kup kơ̆l
Kon pơlĕi kơmăng mă 'noh et sơdrô joh hơlŏng minh măng truh chơdah sư̆ pui ăn hơ.
Đĭ bơih
'Năr dơning mon năm piêu yoh.
Ơĭ
Mon ruôt dôm gĕl?
'Bal jĭt gĕl
Dôm như jên?
Minh 'năr et pêng 'măng
Minh 'măng et 'bal gĕl adrol kơ sa
Tram sa sa Vinh Sơn la minh tŏ hnam đuôĭ ken uĕi tơ̆k bơ̆k sa
Đưng rŏng ơĭ tram sa, 'nơ̆u la 'năr pơtơm Yôl mưt.
Yôl ngŏ 'boh mỉnh 'nu mai kon kơdiŏng srơ̆p kuơ̆n au kok, dang pêng jĭt sơnăm
Mĭ đe Yôl khan 'noh la 'bak si
'Bak sỉ apinh mĭ đe Yôl:
Yơĭ
Mon grăn weng jĭ klak đêch.
Ơĭ
Srơ̆p lư tăl kuơ̆n au athu sim tơnŏ mă lĕi mon ară lơngoh.
Mai phai ruôt bơgang ăn kơ mon et
Mon jĭ lơngoh
Năm tep phai tơmăk man
Nĕ pă et đak đêch.
Bĭ đơ̆i, puôn 'năr piêu đunh tơpă
'Năr dơnuônh Tơ̆m phai truh tơ trương.
Yăh thoi ĕi e năm kh
Inh jang bĭ đơ̆i năm.
Inh jang bĭ đơ̆i năm.
Inh jang bĭ đơ̆i năm.
Dang 'noh yă kung bĭ alê̆
Minh sơnăm ơĭ minh jĭt 'bal khĕi
Khĕi minh, khĕi 'bal, khĕi pêng, khĕi puôn, khĕi pơđăm, khĕi dơdrơ̆u, khĕi tơpơh, khĕi tơhngam, khĕi sin, khĕi minh jĭt, khĕi minh jĭt minh, khĕi minh jĭt 'bal.
Său agĕi tơpă
Tơnglơ̆i minh khĕi ơĭ dôm jĭt 'năr?
Ơi puôn 'buôi đêch: trong bơgê, trong 'năr dưng, trong kơsơ̆, trong kơmăng
Yă tam thuô đim?
Đim
Thư năng piêu: Minh tuơ̆n ơĭ dôm 'năr?
Minh tuơ̆n ơĭ tơpơh 'năr
Thư̆ 'bal, thư̆ pêng, thư̆ puôn, thư̆̆ pơđăm, thư̆ dơdrơ̆u weng chu nhơ̆t.
Bơngai kră roi tơdrong sơ̆, pơlĕi Bơhnar ơĭ minh tŏ hnam grông loi đĭ đăng, liêm loi đi đăng, khan hnam wal
Hnam wal ăn 'boh bơdrŏng kuan lơ̆m pơlĕi.
Hnam wal đuôĭ tơpă
'Bal pah til jroh
Kơpưng chơdŏng hnam wal ơĭ lư tơlĕi hre tanh lư tơdrong kơdih tơ bơ̆l
Lơ̆m hnam wal, bơngai Bơhnar sư̆ tơnuh ŭnh hơ'măk lư chĭng chêng, jơgơ̆l, sră 'brưm, tak
Ơĭ pơlĕi ară bơdưng minh hlak 'long jrăng grông uĕi tơ̆k bơ̆k hnam wal
Kơpưng jrăng srĕ hĭnh đe Yang.
Yuô la dơnŏ sư̆ tơdrong kră sơ̆ kơna hnam wal đơ̆i lư bơngai 'mem weng wĕi
Hnam wal la dơnê̆ gô răp tơmoi, la dơnơ̆ kon pơlĕi akŏm, kung la dơnơ̆ đe tơdăm, đe adruh truh sư̆ tơjrưm, wă tơ bơ̆l weng srôp kơdiơ̆ng, srôp tơhnglo.
Truh măng 'năr bơgrong sa kơpô, đe kră pơlĕi sơmah tơkal yang weng hmăng yang ăn 'mi prăng măng sođah, lư hơ'bo 'ba, khĭ jĭ luôch tuôch, hiong 'bơ̆l chĭng cheng, 'bơ̆l tơkach tơkal yang
Đe tăm kơpô puôt 'yŏk kơ̆l atol hăn gư̆ng, asong asĕch ăn kơ đe kon pơlĕi sa
Đĭ đăng minh pơlĕi sa asĕch et sơdrô joh suang
Truh kơmăng, đe adruh tơdăm soh ŭnh
Bơgrong sa kơpô lơ̆m pêng năr pêng măng aleh.
Jơh dunh
Bơngai Bahnar la bơngai truh tơ ơ̆u adrol loi.
Năr sơ̆, plềnh weng kơ teh ară jê̆ tơ bơ̆l
Ơĭ 'bal 'nu yă 'bok sơnăm jơh lư mă lĕi bŏng đim ơĭ kon
Pre hơ Jjuô Jot
Minh 'măng pre pơđam 'bơ̆l suôn tơ plĕnh sư̆ aping Yang ăn kơ pre hơ minh 'nu kon
Trong hlŏ hlang, bri kông klăm kleng chơhleng chơhlot
Pre yă 'bok giêh glang adrin 'nau truh 'măng
Kơtơ̆ng pre hơ roi, Yang 'mem adrin, đưng rŏng ĕi, 'yŏk minh chơnŭp adrêch ăn pre hơ
Yang pơkă: Sưt truh tơ hnam 'nau et
Pre yă 'bok hưch hanh sưt
Pre hơ dih plơh truh hnam rĕnh rĕnh sư̆ đơ̆i đeh kon
Mă lĕi adrơ̆u kơdih loi kơ sơ̆
Lơ̆m pơlĕi yơĭ mưih kăl, năm ayô pơkuê̆ pơkuă piêu
Kră pơlĕi khan: bri maih tơsĭ glang
Bri chĕp ăn kơ bơ̆n 'long pơm hnam,'long ŭnh sư̆ ơ̆p ngoh 'nhĕm, ơ̆p đak
Tơ̆ng alê̆ trong pơm sa tơnglơ̆i bri 'noh ăn kơ bơ̆n pơm sa đơ̆i bơdrŏng kuan
Yuô lơ̆i, đĭ bơ̆n phai adrĭng wĕi ngŏ bri
Nĕ năm ayô sem bri, nĕ mưih kăl 'long bri, nĕ soh ŭnh lơ̆m bri weng nĕ pă ăn bơngai klak brư̆ mưih kăl 'long bri.
Đunh đunh kung ơĭ
Ahrĕi ơ̆u sem kang 'năr kang biê̆
Ơĭ năm pơm kung bĭ đơ̆i sem.
Mon 'moih wă minh tơ̆ diê̆ sư̆ rong
La yơ rôp đơ̆i nă sư̆ kơmon yơh!
Đunh tơpă 'năr adrơ̆u Yôl 'nau 'boh jơdră tŏ măt 'năr
Sră tơnŏ tơnăn pơtơm jơdră jơ̆p jang pơla plĕi weng bri kông, druh adrang lư 'năr ư̆m lơngoh sơhngeu.
Plĕnh rang loi, kơjung loi, kơsĕ loi
Lư sơgiêng 'long hla jruh đĭ layơ ahrĕi ơ̆u tơgal srôh hla 'lơ̆p
Ala hla paih khô jơh jê̆ ôm 'nhăt hon lư lang lư lap
'Long bri anô̆ măt bĭ ơĭ ară 'brơ̆u in yơ̆u
Minh bri kơsĕ lơ̆p să lang tang tơmang tuôch măt Yôl
Dôm 'nơ̆u mă sem ken bĭ lê̆ đưng như wih sưt truh tơ-ơ̆u asiu asău gah rŏng mir hnam
Kăn sưh sơhmanh tơpĕnh tơpol asĕng asĕng, kleng kleng sơgiêng 'long nơ̆u apoh sơgiêng 'long nai, chro hyôk hiăn tơpă.
Yôl kung 'boh akău kơdĭh pui pui
Hơ chro
Kơdih ơĭ lư tơdrong hrap tơnat dang như mă lê̆i inh adrin hok truh geh
Kơdih ơĭ lư tơdrong hrap tơnat dang như mă lê̆i inh adrin hok truh geh
Kơdih ơĭ lư tơdrong hrap tơnat dang như mă lê̆i inh adrin hok truh geh
Yuô khĕi mă 'noh bơ̆n soh mir
Kăn hơ mưih mir, gô 'long sriêng hŏnh 'nau soh
Ŭnh sa mir tơpoh sa bri
Kang lư bơngai soh mĭr, lĭnh sa bri kang lư.
Ơĭ han
Tơ̆ng ŭnh sa bri đĭ đăng kơ nhơn bu kung năm pĭt
Mă lê̆i ŭnh sa bri jơh dêh tơnglơ̆i pĭt bĭ đơ̆i.
Uĕi 'Binh Đinh, ơĭ minh hlak krong liêm adrin mă lĕi kung nưih brư̆ tơpă
'Noh la krong 'Bung
Krong 'yol đưng bri kông đuôĭ jul truh tơmăn đưng rŏng 'yol mưt tơsĭ
Yan 'mi, đak đưng tu 'yol pơm ăn đak krong 'Bung grông, 'yol tơkul tơkul, pơđơng đĭ đăng tơdrong yưng uĕi lơ̆m trong hơ 'yol
Uĕi đưng hlŏ kung kơtơ̆ng đak 'yol phung phung.
Lơ̆m 'năr mă 'noh, 'bă đe Yôl weng kon pơlĕi hanh năm tơ krong 'yŏk 'long ŭnh chĕp sưt 'buh
Ơĭ 'noh, kăn hơ ară 'yŏk đơ̆i chơke weng juôi.
Lơ̆m yan tŏ phang, krong sriê̆, tơmo lêch hlôl hlal, găm găm uĕi tơ̆k bơ̆k krong
Lơ̆m tơmo lư 'noh, ơĭ minh tŏ tơmo kơpưng hơ ơĭ srĕ minh trong chư kră sơ̆
Truh adrơ̆u đim ơĭ bu jich đơ̆i trong chư 'noh
Uĕi lư pơlĕi pơla bơngai Bơhnar, 'ba jơh kêch sưt bĕnh sum jê̆ hnam
Sơnăm ơ̆u đơ̆i 'ba lư lang
Pơlĕi mă yơ kung năm năm sưt sưt achuing achuang hưch hanh wă jê̆ măng 'năr sa mŏk
Kơmăng truh hnam mă yơ kung chŭt ŭnh rang jơdah
'Bơ̆l teh tơpal peh 'ba ping pung blă blă adring 'bơ̆l đe hơ 'yoh tơkrau bơdô̆ chă weng bơ̆l dĕk hơh hah.
Kơmăng kang jê̆ klŏk măng khĕi kang rang thê̆ loi
Ơĭ bu 'nĕi arĕ thuôi 'lal
'Bơ̆l 'lal re wêl wêl apal 'yung tiê̆ adơi khĕi.
'Nhŏng 'Bong hok agĕi tơpă
Đĭ sơnăm hok 'nhŏng đơ̆i tĭnh 'Binh Đinh ăn lêch năm tơmang thŭ đô Ha Nôi
Sưt truh hnam, 'Bong pơđam đĭ lơ̆m tơdrong 'lưng liêm uĕi thŭ đô ăn đĭ ŭnh hnam kơtơ̆ng
'Bă apinh 'Bong:
Hlŏ dêh
Đưng ơ̆u truh Ha Nôi hlŏ minh hơbơ̆u 'bal hriêng kơsô̆.
Adrol nhơn kon năm tơmang lăng Nă, đơ̆i mưt hnhĕi Nă lơ̆m hnam
Đưng rŏng ĕi nhơn kon đơ̆i năm tơmang chuô minh hlak jrăng, 'bău Hoan Kiêm, bri rong sem
Dơnŏ mă như kung liêm mă lĕi kon 'moih loi la 'Bau tang jơ̆n tŭk hok
Uĕi hăn ĕi tơbang đĭ đăng tơmam ram, tơdrong amuô̆, tơdrong pơm sa sung dơbưk 'nhik jơdrap weng kang kưt rim kon kông leng ơĭ..
Kơtơ̆ng 'Bong pơđam, oh Thêm 'moih tơpă
Thêm khan sơ̆m 'bă:
Kon adrin hok mă tơpă
Ơĭ lơnhư kon kung đơ̆i năm.
Teh đak Viêt Nam đŏng đŏng in chư̆ S
Gah 'băk atơ̆t Trung Kuôk, gah 'năr mưt atơ̆t teh đak Lau weng teh đak Kămpuchia, gah 'năr lêch weng gah krong atơ̆t đak tơsĭ.
Teh đak bơ̆n đơ̆i pơđăm jĭt puôn adrêch kon kông 'nhŏng oh
Minh tŏ jơ̆n tŭk kon kông ơĭ tơdrong diêng diêu sơmah sơmat krĕi krĕi mă lĕi lơ̆m jăl arih đoan kêt jơnŭm jơnăm thoi minh tŏ mĭ 'bă
Kon bơngai lơ̆m teh đak bơ̆n sơbŏ minh tơdrong tơblah 'bĕt ayăt mơng kơtang ară agĕi pơnam tơnui pơm sa
Ahrĕi đơ̆i Đang pơgơl đĭ đăng kon bơngai lơ̆m teh đak adrin tơjroh tơjrot pơm jang sa, chĕp đĭ sơhngơ̆m pran sư̆ tơ'yung teh đak kang đunh kang 'lưng liêm loi.
