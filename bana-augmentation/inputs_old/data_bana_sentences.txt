Chau e.
Chau e.
E măt yưng?
Inh măt Yôl. Tơnglơ̆i e măt yưng?
Inh măt Diêu. Hnam e uĕi hăn như?
Hnam inh uĕi pơlĕi Kon Druch. Tơnglơ̆i hnam e uĕi hăn như?
Hnam inh uĕi pơlĕi Kon Hai. Adrơ̆u inh năm tơ chơ̆ ruôt kuơ̆n au.
Pui adrin, inh kung năm tơ chơ̆. Ba adĭng năm yơh!
chau e
măt
măt yưng
uĕi
uĕi hăn như
tơnglơ̆i
tơnglơ̆i
adrơ̆u
adrơ̆u
ahrĕi ơ̆u
ahrĕi ơ̆u
inh
inh
inh

Ở nă, 'nơ̆u pơlĕi yưng?
'Nău pơlĕi Kon Druch.
Hnam 'bok Nhơn uĕi trong như he?
Năm trong 'nơ̆u truh dĭ kung weh gah 'meu jơh truh hnam 'bok Nhơn.
Kam ơn nă. Ăn nhơn et đak minh 'biê̆.
'Nău ơ̆u, et kih. Yem năm tơ hnam 'bok Nhơn ơĭ tơdrong yưng?
Nhơn plơh 'bok Nhơn năm tơ pơlĕi Kon 'Blo sư̆ sơhmah ăn kơ hnam 'nau pơm.
'Bok Nhơn yơĭ uĕi hnam.
Hơ năm tơ như he?
Hơ năm tơ Kuang Ngai tơmang grung tơpanh đim sưt.
Nă alê̆ tơpă yơh?
Alê̆! Nhi tơjrưm dach yuô nhi uĕi adĭng minh pơlĕi.
Tơnglơ̆i nhơn sưt.
'Yem et đak kih piêu.
Kam ơn. Nhơn jơh et hơleh.
et đak kih
Nă alê̆ tơpă yơh?
jơh et hơleh
sư̆ sơmah ăn kơ hnam 'nau pơm.

Tơ moi năm sơhmanh tơ hnam
'Năr chu nhơ̆t như kung lơ̆i, bơgê adrơ̆u Yôl 'yung klui. Măt 'năr jơh suôn hluôi wêch kuê̆ lơ̆m mir. Uĕi măng cham, 'bă Yôl atung 'bơ̆l adrĭng minh 'nu bơngai bĭ alê̆. Yôl apinh mĭ
Ơ mĭ, bu 'noh?
'Nơ̆u la nă Kương. Adrol sơ̆, nă 'noh năm bô đôi adrĭng bă.
Hnam nă 'noh uĕi hăn như?
Nă 'noh uĕi tơ huên Vinh Thanh.
Yôl adrĭng mĭ năm lêch tơ măng cham chau nă Kương
Mon chau nă. Nă 'nau suôn sơhmanh yơh?
Chau mon. Nă 'nau suôn. Mon măt yưng?
Mon măt Yôl.
Mon dôm sơnăm?
Mon sơnăm ơ̆u minh jĭt minh sơnăm.
Mon gô lui adrin.
Sa bơgê hơleh, Yôl adring 'bă weng nă Kương năm tơmang hnam wal.
bu 'noh
'noh la...
đôm sơnăm
nau suôn sơmanh yơh
sơnăm ơ̆u
gô lui

Pơđam 'bơ̆l
Nă Thanh năm tơnhư sruôih adrin?
Inh năm pơtơ̆p thê jŭk.
Lanhư nă kung 'yung đưng pơgê sruôih thoi ơ̆u yơh?
Ư̆, tuk măng 'năr plĕnh 'mi.
Nă tam sa ngoh?
Đim. Tep 'yung inh năm pơtơ̆p thê jŭk lơh.
Bơgê adrơ̆u nă chro wă pơm yưng?
Pă minh 'biê̆ inh năm hop tơ wi 'ban sa. Hop aleh năm jul pơlĕi Kon Druch sơ̆m nă ma tơja pơđam pơm trong.
Jê̆ 'năr dưng nă hăm sưt tơ hnam ưh?
Truh 'năr jrang mă tih kơnh inh 'nau wih đơ̆i.
Yăh 'năr dưng nă bĭ đơ̆i sưt tơnglơ̆i kơsơ̆ yưm yưm inh hnhŭk nă năm tơkan hnam inh et sơdrô hưch hanh hnam 'nau!
Ư̆, kơmăng inh truh. Mă lĕi inh akhan adrol inh uĕi minh biê̆ yơh, inh bĭ đơ̆i uĕi truh kơmăng yơh.
năm tơnhư
La như nă kung 'yung đưng bơgê sruôih thoi ớu yơh?
tuk măng
tuk măng
bơgê sruôih
minh biê
jê̆ 'năr dưng
truh 'năr jrang mă tih

Ŭnh hnam
Ŭnh hnam inh arih uĕi pơlĕi Kon Druch, sa Vinh Sơn, huên Vinh Thanh. Ŭnh hnam inh ơĭ tơpơh nu bơngai: 'bă mĭ inh, mai inh, pêng 'nu 'nhŏng inh weng kơ inh. Mĭ 'bă inh jơh gloh tơdrơ̆u jĭt. Ahrĕi ơ̆u, pre hơ arĕ năm pơm mir.
Mai inh ahrĕi ơ̆u la duch pơtho trương pơlĕi. Mai 'noh jơh 'yŏk tơhnglo uĕi pơlĕi jê̆ kơna mai 'noh năm tơmang mĭ 'bă hơ dach. Pêng 'nu 'nhŏng inh atung hok trương kon kông nôĭ tru uĕi tơ huen. Kăn hơ sưt tơmang hnam 'năr chu nhơ̆t dach. Inh la kon uch lơ̆m ŭnh hnam.
Ahrĕi ơ̆u, inh kung atung hok lơp đăm uĕi trương pơlĕi. Trong bơgê, inh năm hok. Trong kơ sơ̆ inh uĕi hnam tơgŭm mĭ pơm tơdrong hnam. Sơnăm anô̆, inh năm hok uĕi tơ huen. Ahrĕi ơ̆u, ŭnh hnam inh arih hyôk hiăn.
mĭ
'bă
'nhŏng
mai
oh
nhì
nhơn
ba
bơ̆n
pre hơ
pre hơ
kăn hơ
kăn hơ

'Bok đe yôl
Uĕi pơlĕi Kon Druch, 'bok đe Yôl la bơngai kră loi đe nai. Sŏk kang, sŏk kơ̆l 'bok 'noh 'bak tơpă. Tơpang ti khăng weng chơ'nhot chơnhat in kơđoh 'long jri lơ̆m bri.
Yôl 'moih ngŏ 'bok pơm tơpă. 'Bok tanh tuaih, dơnol. Dơnol sư̆ 'ba, hơ'bo lơm sum tuaih sư̆ pŭ năm tơ mir.
Đunh đunh, Yôl năm đăk chơđong adrĭng 'bok. 'Bok đăk chơđong hơgĕi tơpă. Ơĭ minh 'măng chơđong, 'bok đơ̆i minh tŏ chơke grông lơmo kon. 'Bok khan: sơ̆ kih ơĭ lư sem bri loi. Chơđong 'bônh kơ đơ̆i sem. Ahrĕi ơ̆u, chơđong anat loi kơ yuô sem jơh đĭ.
'Bok đe Yôl alê̆ lư tơdrong kon kông Bơhnar. Đĭ đăng kơmăng khĕi pơnil, 'bok roi tơdrong sơ̆ ăn kơ Yôl kơtơ̆ng. Lơ̆m tơdrong 'bok roi, ơĭ kon bơdung alăng aluôh tơgum bơngai 'bet 'bok nưih, ơĭ minh 'nu tơdăm dơnuh tơjrưm yă yang uĕi hăn sơđiêng đak.
kră loi đĭ đăng
anat loi
grông in
chơ'nhot chơ'nhat in
ơĭ lư sem bri loi
khĕi pơnil
khĕi pơnil
minh 'nu tơdăm
minh tŏ chơke

Pơlĕi Kon Druch
Pơlĕi Kon Druch uĕi kơpưng kông đuôĭ. Pơlĕi ơĭ loi pêng jĭt ŭnh hnam bơngai Bơhnar. Đưng Vinh Thanh truh Vinh Sơn ơĭ minh tŏ trong ken đuôi pêng jĭt kơ̆i sô. Yuô trong năm anat kơna kon pơlĕi 'biê̆ lêch hluôi pơlĕi.
Kon pơlĕi arih adrĭng tơ bơ̆i hyôk hiăn adrin. Trong bơgê năm pơm mir, trong kơsơ̆ ŭnh hnam uĕi rok jih ŭnh. Ơĭ lơ̆m 'năr pui hĕi ơĭ lơ̆m năr tơmoi truh, kon pơlĕi truh hnam wal sư̆ et sơdrô triêng, kơdrô suang weng joh.
Uĕi tơ̆k bơ̆k pơlĕi ơĭ minh hlak sơđiêng đak 'yol mưt minh tơ̆ 'bău grông. Yan tŏ phang Yôl kiê̆ kơpô weng hum hăn 'noh dach. Yuô Yôl đeh tơ pơlĕi Kon Druch kơna hơ 'mem pơlĕi Kon Druch.
minh hlak sơđiêng đak
minh tŏ trong
minh tŏ 'bău
Yôl đeh tơ pơlĕi Kon Druch
loi pêng jĭt ŭnh hnam

'Bơ̆l mĭ pơkă
Bơgê thư̆ tơpơh, mi bă Yôl năm jul Kwi Nhơn sư̆ tơmang nă Kương jĭ. Yôl phai ngŏ hnam. Adrol năm, mĭ pơkă:
Uĕi hnam, kon phai ăn kơ nhŭng, 'yĕr sa. Nĕ pă năm sơhmanh yơh!
Tơnglơ̆i, hăm ơĭ kiê̆ kơpô?
Bĭ tơ'nglaih kơpô kung khĭ. Kon 'yŏk biê̆ hơnong 'ba ăn kơ kơpô sa kung khĭ.
Lanhư mĭ sưt
Kơsơ̆ kơ-inh. Kon 'blŏk ơ̆p ngoh yơh. Mĭ jơh năm tơ chơ̆ bloh. Tơdrong sa sư̆ kơpưng pra hnam ŭnh.
Ơ mĭ, tơnglơ̆i adrơ̆u mai Lan hăm ơĭ năm sơhmanh tơ ơ̆u?
Yơĭ, 'năr dưng minh 'nu kon sa đêch. Kon 'blŏk phai hok 'bai yơh!
Yôl lui 'bơ̆l weng pơm trŏ 'bơ̆l mĭ pơkă.
hăm ơĭ... ưh
lanhư
phai ngŏ hnam
ne pă năm sơhmanh ĕ
'blŏk ơ̆p ngoh yơh
ăn kơ kơpô sa

Nưih diêu 'moih
Ahrĕi ơ̆u, duch pơtho apinh đe hok sinh:
Đe kon wă anô̆ ană pơm tơdrong yưng?
'Bơ̆l apinh pơm đĭ đăng lơ̆m lơp klik klang. Minh 'nu jơ ti:
Kon wă pơm 'bak si.
Minh 'nu kon kơdiŏng nai 'yung:
Ơ duch, kon wă pơm duch pơtho in duch. Kon wă đơ̆i pơtho chư Bơhnar ăn pơlĕi kon.
Minh 'nu bơngai nai 'moih pơm phi kông. Ơĭ bơngai wă năm 'bô đôi. Ară minh 'nu Diêu uĕi bơdư. Diêu hok hơgĕi loi đĭ đăng đe lơ̆m lơp, mă lĕi nưih 'moih 'bunh 'bŏk adrin. Diêu khan:
Kon wă pơm bơngai ăn kơthơ. 'Bă inh atung uĕi hiơ̆. 'Năr mă như kon kung gô kơthơ 'bă.
jơh pơm
atung pơm
jê̆ pơm
wă pơm
'moih pơm
pơm yưng
hok hơgĕi

Trong chư kơpưng tơmo hơ'biên
'Năr sơ, ơĭ 'bal tŏ lêh lêm adrĭng măt Prôm hanh jul tơ krong 'bung sa asĕch kon pơlĕi Bơhnar. Đunh đunh, pre hơ ară jul truh tơ bah krong sa asĕch bơngai Chăm.
Sơnăm mă 'noh, yă Hơ 'Biên pơđam adrĭng đe kră pơlĕi Bơhnar chă trong 'bet pre Prôm. Yă Hơ 'Biên adrĭng kon pơlĕi 'bet kơpô, 'bet 'nhŭng weng ơ̆p ngoh..., pơm tơdrong sa nham sư̆ pơm pơdrăn ăn kơ pre hơ Prôm. 'Nau minh hĕi, 'bal tŏ lêh lêm jơh jul tơ pơlĕi. Pre hơ jơh 'mơ̆u phu tơdrong sa kơna đưng rŏng 'noh pre hơ mưt sa et phĭ suai rĕnh rê̆. Jơh gô lơ'noh đêch, yă Hơ 'Biên adrĭng kon pơlĕi 'yŏk tơlĕi hre chô̆ đĭ pre hơ uĕi minh dơnŏ, đư̆ng rŏng 'noh 'yŏk săng 'bet minh tŏ. Ară minh tŏ lêh lêm hơ đìm gan suai kơna jơh glaih. Yă Hơ 'Biên kơdơ̆u tiê̆ weng 'bet lơh.
Đưng rŏng 'bet đơ̆i lêh lêm, kon pơlĕi bĭ 'boh yă Hơ 'Biên tơ như piêu. 'Boh đêch tơmo yă Hơ 'Biên gô uơ̆i bĭ alê̆ 'ne yưng dĭ tơmo lêch trong chư lă lă liêm adrin. Kơna đưng 'noh, đe khan tơmo 'noh la tơno Hơ 'Biên.
Tơmo Hơ 'Biên adrĭng trong chư kră sơ̆ truh adrơ̆u bơ̆n ară kơpưng krong 'Bung.
rĕnh rê̆
rĕnh rê̆
hanh
hanh
đưng 'noh
chă trong
jơh gô lơ'noh đêch
'ne yưng
'ne yưng
yuô yưng
yuô yưng

Mil hnam Yôl
Hnam Yôl ơĭ minh tŏ mir lưng. 'Bă đe Yôl roi: Mĭ 'bă pơtăm 'long sa plĕi pơtơm lơ̆m mir 'nơ̆u đưng rŏng 'nơ̆u loi 'bal jĭt sơnăm. Jơnang 'noh, dơnŏ 'nơ̆u la dơnŏ teh lưng. Ahrĕi ơ̆u, lơ̆m mir pơtăm tôm adrêch: kuê̆, pơnăt, pơ-ŏ, đu, pit weng puôl, tơ'lôp piêu.
'Năr adrơ̆u, Yôl năm tơ mir adrĭng 'bă. 'Ngŏ amông pit plĕi kơdung, hơ apinh 'bă:
Ơ 'bă, pit 'nơ̆u tam đum?
Đim đum.
'Bă pơtăm pit lơnhư?
Sil chơhlung, đưng rŏng ĕi tơmưt 'long pit kon lơ̆m chơhlung, 'yŏk teh 'bŭ la keh.
Tơnglơ̆i sil chơhlung sơ̆m yưng?
Sil chơhlung 'bĭ kuôk hĕi sơ̆m jơdrap.
ơ 'bă
sil sơ̆m yưng
sil sơ̆m kuôk
adrĭng
adrĭng
jơnang 'noh
mưt
tơmưt

Năm kêt 'ba
'Năr adrơ̆u, đĭ đăng ŭnh hnam Yôl năm kêch 'ba. Mĭ weng kơ mai Yôl 'yung sruôih loi rim 'năr. Mĭ ơ̆p ngoh weng 'yŏk 'mưĭ dơnol, tơbưk. 'Năr đim rang mă lĕi ŭnh hnam kăn hơ jơh năm tơ mir. Yôl ken loi lơ̆m ŭnh hnam kơna yơĭ pŭ dơnol. Hơ bĕng ngoh lơ̆m jak ken đêch. Đơ̆i năm kêch 'ba, Yôl pui adrin. Hơ bươ năm bươ kơdơ̆u. Mĭ khan Yôl:
Kon nĕ pă kơdơ̆u. Năm dal dal đêch!
Mĭr to 'noh. Ti kăn hơ kêch 'ba biêt lơ̆m jak. Yôl bươ pơm bươ sơhmanh đĭ kơdơ̆u dơnŏ mĭ đưng rŏng ĕi kơdơ̆u tơ 'bă, ơĭ Jơnang adrin ngŏ yă pơlai brơ̆u atung pal adrol măt. Đunh đunh 'bă phai pơkă:
Kon kêch rênh rênh! Nĕ pă sơhmanh piêu.
Truh kơsơ̆, đĭ đăng ŭnh hnam jơh kêch đơ̆i minh pơnŭ 'ba grông. 'Bă ngŏ Yôl khan: "Sơnăm ơ̆u 'ba lưng. Hnam bơ̆n khĭ pơngot piêu. Mĭ 'bă ruôt ăn kơ Yôl minh 'bô̆ kuơ̆n au liêm yơh!”
Yôl pui pe khan:
Tơnglơ̆i pui adrin!
mir to 'noh
ruôt ăn kơ
đơ̆i
rĕnh rĕnh
năm dal dal đêch

Pơđam 'bơ̆l
Bơngai Bơhnar hăm ơĭ năm chă ayô ưh?
Ơĭ năm. 'Năr sơ̆ năm ayô lư, ahrĕi ơ̆u 'biê̆ năm.
'Yem nhŏng hanh năm ayô lơ̆m khĕi yưng?
Lơ̆m khĕi minh, khĕi 'bal, khĕi pêng weng khĕi tơhngam, khĕi tơsĭn, khĕi minh jĭt.
Bu đơ̆i năm ayô?
Pă bơngai kon tơhnglo jăng pran.
Năm ayô hăm hlŏ?
Hlŏ tơpă, phai năm kua lư đak jrŭ, lư kông đuôĭ 'nau truh dơnŏ chă ayô.
Năm ayô 'yem 'nhŏng pŭ chĕp yưng?
Nhơn chĕp tiê̆ kŏ, tak, đơbưk weng kơ sră.
'Yem nhŏng hanh ayô đơ̆i sem yưng?
Lư sem kơdih kơdih: jil, juôi, chơke, đŏk...
Moih yơh, layơ aleh inh tiê̆ 'yem nhŏng minh 'măng.
'Nhŏng hăm alê̆, nhơn năm ayô sơbŏ sư̆ sa sem ară wă wĕi mir ba. Năm ayô 'noh sư̆ ngŏ alê̆ đe tơdăm bơngai Bơhnar đĕi đon chro tôm rim tơdrong bu yă loi.
Năm ayô lơ̆m khĕi yưng?
pŭ chĕp yưng
ayô đơ̆i sem yưng
sơbŏ... arä ...

Năm tơchơ̆
Bơgê adrơ̆u, Yôl 'yung sruôih loi đưng yơ̆u. Oh tiê̆ mĭ năm tơ chơ̆ Đinh 'Binh. Chơ̆ bơngai lư tơpă. Gah agah bơngai Bơhnar Yôl ară 'boh lư bơngai Hre, Chăm Hroi, Yuăn...
Uĕi lơ̆m chơ̆ bơngai tĕch lư tơdrong 'nau 'nau plư̆ng plư̆ng. Dơnŏ 'nơ̆u tĕch 'ba, phe, hơ'bo, 'blang. Dơnŏ mă to tĕch rim adrêch pơkau plĕi: kruôĭ 'ngam, kơchik, pơnăt... Yôl apinh mĭ:
Ở mĭ, đe tĕch kuơ̆n au uĕi hăn như?
Uĕi dơnŏ to 'noh.
Mĭ 'bă Yôl truh tĕch kuơ̆n au. Uĕi hơ-ơ̆u đơ̆i lư kuơ̆n au liêm, Yôl ngŏ tơbla măt. Mĭ ruôt ăn kơ Yôl minh tŏ kuơ̆n kơsĕ, minh tŏ au 'brơ̆u. Yôl 'moih tơpă.
Truh jê̆ 'năr dưng chơ̆ jơh 'biê̆ 'bơngai, Yôl weng mĭ lêch sưt. Yôl pơkă mĭ: "Năm chơ̆ đưng rŏng, mĭ ăn kon năm piêu yơh!".
Đe tĕch kuơ̆n au uĕi hăn như?
Uĕi dơnŏ to noh.
minh tŏ kuơ̆n
minh tŏ au
truh jê̆ 'năr dưng
'moih tơpă

Ơ mai, đe tĕch đô hok sinh hăn như?
Mai bĭ alê̆. Oh apinh pơm yưng?
Oh wă ruôt hla bơ-al weng 'long chỉh.
Gô mai tĕch đĭ pit 'nơ̆u kah, đư̆ng rŏng ĕi, mai oh ba adrĭng năm.
Ở nă, nă hăm wä ruôt pit 'nơ̆u? Pit nơ̆u 'ngam tơpă.
Mon tĕch pit dôm abơ̆u?
Bal abơ̆u minh tŏ bơlưk.
Măt adrin, inh bĭ ruôt. Inh ruôt 'bal bơlưk pêng abơ̆u hăm khĭ?
Khĭ. Nă ruôt bơ-al weng 'long chih 'nơ̆u hăn như?
Hnam uĕi hăn tơgĕl to 'noh!
Minh pôm hla bơ-al weng minh pôm 'long chỉh kăn hơ tĕch dôm abơ̆u?
'Bal abơ̆u đăm hriêng minh pôm hla bơ-al 'nơ̆u. 'Long chih 'nơ̆u minh abơ̆u.
Ơ Yôl, jă lĭ ĕi oh ruôt 'bal pôm hla bơ-al weng minh pôm 'long chỉh đĭ dôm như Jên?
Dơdrơ̆u abơ̆u.
minh pôm hla bơ-al
Mon tĕch pit đôm abơ̆u ?
to 'noh
hăm khĭ
hăn như

Tĕch 'long ŭnh
Mai Să bơngai pơnam tơnui. Jơh aleh tơdrong nai mai ară kơdơ̆u chă 'long ŭnh. Hnam mai lư 'long ŭnh tơpă. 'Năr adrơ̆u mai năm chơ̆ tĕch 'long ŭnh. Minh 'nơ̆u bơngai tơdăm apinh:
Oh tĕch long lĭnh yơh?
Mai hưch hach tra pơdriêu:
Ứ 'nhŏng ruôt bĕ!
'Long ŭnh 'nơ̆u oh năm 'yŏk hăm hlŏ?
Hlŏ tơpă. Phai năm kuô 'bal hlak đak 'bal tŏ kông 'nau truh dơnŏ 'nĕi.
Minh 'bŏ long ŭnh jă tĕch dôm yơ?
Minh jĭt hơbơ̆u.
'Nhŏng ruôt bŏ mă 'nơ̆u. Layơ oh năm 'yŏk 'long ŭnh piêu?
'Năr dơmuônh kơnh 'nhŏng năng.
Ăn 'nhŏng năm điong yơh?
Ăn năm tơ̆ng 'nhŏng khĭ akhan plach.
Bơngai tơdăm pơdriêu jên aleh năm sưt gah tuôch chơ̆. Mai să ngŏ pơlŏng đưng rŏng: bơngai đưng như ma 'moih 'mem 'moih mơnat pă lê̆ dang yơ!
minh 'bŏ 'long ŭnh
'bal hlak đak
'bal tŏ kông...
hăm hlŏ?
ruôt bĕ
Ăn 'nhăng năm diong yơh?
akhan plach
dôm yơ

Ơ 'bok, 'bok koh 'long kram sư̆ pơm yưng?
'Bok tanh dơnol.
Thoi yơh? tanh dơnol hăm anat ưh?
Khĭ anat. Tơ̆ng tỉ pơm kheu hơ rĕnh.keh, weng kơ liêm. Tơ̆ng pơm grôi hơ đunh hơleh weng kơ brư̆.
'Bok tanh dôm tŏ dơnol?
'Năr abri 'bok tanh đơ̆i 'bal tŏ dơnol. 'Năr adrơ̆u bok 'nau tanh đơ̆i minh tŏ. 'Bok atung wă tanh minh tŏ piêu. Tơnglơ̆i đĭ đăng đơ̆i dôm tŏ?
Đĭ đăng la puôn tŏ! 'Bok tanh hơ sư̆ pơm yưng?
'Bal tŏ mă 'nău sư̆ mong 'ba weng hơ'bo. Mă to mong hla 'nhem weng kơ 'nhăt. Mă to piêu sư̆ mong 'long ŭnh weng apoih. Său tơgưm 'bok chăl tơlak kih. Ba adrĭng pơm. .
Chăl tơlak ah? Chăl tơlak 'bĭ yưng?
'Bĭ săng. Bơlơ̆ng bơlơ̆ng, săng 'bom ti yơh!
Chăl lĭ ơ̆u hăm khĭ?
Khĭ. Său agĕi tơpă!
'Năr dơning 'bok ăn kơ inh 'yŏk adrol dơnol năm tơ mir yơh?
chăl tơlak 'bĭ yưng
chăl tơlak ah
đĭ đăng la puôn to
minh tŏ piêu
'bal tŏ dơnol

Tơdăm dơnuh weng tơpul dŏk
'Năr sơ̆, ơ̆i 'bal 'nu yă 'bok dơnuh đeh đơ̆i 'bal 'nu kon tơhnglo. Mĭ 'bă pre luôch sruôih. 'Bal 'nu nhŏng oh pre phai pơtăm 'bum sa sư̆ arih.
Ơĭ minh 'măng, bĭ alê̆ đưng như truh, ơĭ minh tơpul đŏk mưt tơ mir phă 'bum. Oh hơ đuk adrin, chă trong sư̆ adrang tơpul đŏk hli sư̆ wĕi 'bum. 'Nhŏng năm chă rôp kơtam rok sơđiêng đak, sưt peh hach, pơ'nhŭ đưng rŏng 'mik suôn akău. Đưng rŏng 'noh, oh hơ năm tơ mir, 'bich ala minh hlak 'long păk.
'Năr đưng rŏng, tơpul đŏk mưt mir sa 'bum. Kăn hơ hau kơpưng 'long păk, hut kơtơ̆ng 'mơ̆u ôm, ngŏ tơ teh 'boh minh 'nu 'bich hăn teh. Tơpul đŏk atăk bơngai 'noh luôch bơngot. Kăn hơ hnhuk tơ bơ̆l tông sưt sơmah atơ̆u. Adrol sơmah atơ̆u tơpul đŏk chĕp đi đăng tơmam ram jên lêch.
Oh hơ jơ pă gô lơ̆i đêch plŭk 'yung, krau awah, adrang. Tơpul đŏk kơdơ̆u đi. Oh hơ 'yơ̆k đĭ đăng tơmam ram đe tơpul đŏk sư̆.
Đưng 'noh, 'bal 'nu 'nhŏng oh hơ jing bơdrŏng kuan weng kung đưng 'noh, tơpul đŏk bĭ yơĭ mưt phă 'bum pre piêu.
jơ pă...đêch
ngŏ tơ teh
năm tơ mir
'bal 'nu 'nhŏng oh pre
'nhŭ
pơ'nhŭ
hnhuk tơ bơ̆l
krau awah
'bal 'nu yä 'bok

Ruôt dơbưk
Jơh truh măng 'năr mưih mir, năr adrơ̆u 'bok 'Ba năm jul chơ̆ ruôt mĭnh hlak dơbưk piêu. Ngŏ đi lơ̆m chơ̆m minh măng, 'bok uĕi kơtă dơnŏ bơngai tĕch dơbuk lư loi. Bơngai tĕch tơmam hưch hanh apinh 'bok:
Nă ruôt yưng?
Inh ruôt dơbưk.
Ơĭ lư luai dơbưk yơh. Nă ruôt đơbưk luai mă như?
Inh ruôt dơbưk sư̆ mưih mưr.
Dơbưk 'nơ̆u. Nă rơih bĕ!
'Bok 'Ba ngŏ plơ̆ plech minh biê̆, aleh 'nĕi chĕp minh hlak tơnhơĭ apinh:
Dơbưk 'nơ̆u tĕch dôm như?
Dơbưk 'nĕi 'bal jĭt abơ̆u đô̆ng nă yơh.
'Bok Ba ăn jên bơngai tĕch tơnam aleh đưng rŏng 'noh lêch sưt.
tơbư̆k luai mă như
rơĭh bĕ
tĕch đôm như
'Bal jĭt abơ̆u đô̆ng nă yơh

Ơ mĭ, 'năr adrơ̆u bơdơĭ hok nhơn kon pơm yưng?
Kon năm kăt hla ja adĭng mĭ. Oh Mi năm kiê̆ kơpô.
Kăt hla ja sư̆ pơm yưng?
SỮ pơm hnam gô rêch.
Ở mĭ, pơm hnam gô rêch sư̆ pơm yưng?
Kon đim 'boh hnam gô rêch ah? Hnam gô rêch la hnam ken pơm jê̆ bal lanhư 'ba đum bơ̆n năm uĕi tơ 'noh sư̆ gô rêch. Hnam gô rêch kung la dơnŏ sư̆ 'long kĕi, 'long 'bươ weng dơnol.
Tơnglơ̆i pơm hnam gô rêch wăä lư 'long weng kơ hla ja yơh?
Ư̆, phai ơĭ 'long sư̆ pơm jrăng, treng kram sư̆ pơm pơnih, pơm pra. Yơĭ hla ja bĭ đơ̆i atăk dil hnam.
Tơnglơ̆i năm kăt hla ja phai chĕp tơdrong yưng?
Kon chĕp tơlĕi weng wăng đêch.
sư̆ pơm yưng
sư̆ pơm hnam gô rêch.
Kon đim 'boh hnam gô rêch ah?

Năm tơ mir
'Năr adrơ̆u mĭ 'bă ăn Yôl năm tiê̆ tơ mir. Oh pŭ minh tŏ tuaih ken. Kŏ 'brơ̆u năm tiê̆ diong. Ơĭ dơnŏ kodơ̆u tiĕ đưng rŏng, ơĭ dơnŏ kê̆ kơdơ̆u năm adrol, ngŏ sư 'moih tơpă
Truh tơ mir, 'bă weng mĭ pơm 'nhăt hơ'bo. Yôl weng kŏ 'Brơ̆u năm rok minh hlak trong uôh mưt tơ bri. Lư 'nhăt sơhngeu jing juô̆ năm. Minh kơtum yă pơlai kok păl 'lĕp 'lĕp. Yôl hleh minh tŏ pơkau gôh arä hơnhuih đak lơngom. Oh 'nhĕk kơtơ̆ng bơ̆l sem kơtơp tơsi lơ̆m tơnơm 'long anô̆ măt.
Truh 'năr dưng 'bă mĭ pơm 'nhăt hơ'bo keh. 'Bă koh pit mĭ weng Yôl kơsep hla 'nhem. Oh kơdơ̆u suk đak thong kơ mĭ et. 'Bă ngŏ bơne Yôl: "Pơnam tơpă, kon tơhnglo 'bă Joh tih grông". Mĭ kung dĕk ngŏ oh. Aleh 'noh mĭ weng Yôl adon blưk pit tơmưt lơ̆m tuaih.
ơĭ dơnŏ kơdơ̆u tiê̆ đưng rŏng, ơĭ dơnŏ kŏ kơdơ̆u năm adrol
Oh kodơ̆u suk đak thong kơ mĭ et.
adon blơ̆k pit tơ mưt lơ̆m tuaih minh tŏ tuaih ken; minh to
minh hlak trong
minh kơtum yă pơlai kok
mưt tơ bri

Uĕi tơ-ơ̆u đe 'nhŏng hăm ơĭ pơm bai?
Ơĭ, mă lĕi 'nau hok pơm đêch. Yuô adrol 'noh bơngai Bơhnar pơm mir đêch.
Tơnglơ̆i minh 'năr pơm đơ̆i hăm lư tŏ bal yơĭ?
O, bu alê̆ đêch. Kơpô mă như jăng pơm đơ̆i lư.
Đe 'nhŏng ơ̆i dôm tŏ kơpô?
'Biê̆ adrin. Đĭ đăng kon polĕi ơĭ puôn tŏ kơpô đêch.
Tơnglơ̆i bal hnam 'nhŏng pơm dôm 'năr keh?
Dang đăm 'năr đêch.
Lanhư pơtăm?
Dang minh khĕi piêu.
dang
dang
đêch
đêch
piêu
dôm tŏ kơpô
bal hnam 'nhŏng
đang đăm 'năr đêch
hăm ơĭ pơm bal

Bơngai Bơhnar uĕi hnam san jah uĕi hnam teh?
Uĕi hnam san. Nhơn bĭ lah uĕi hnam teh
Hnam pơm hăm tih?
Kơsơ̆ hnam tih să dêh. Ơĭ hnam să đuôĭ loi hriêng met. Ahrĕi ơ̆u pơm ken ken. Minh tŏ hnam ahrĕi ơ̆u tol tơpơh - tơhngam met, wơ̆l să pêng — puôn met, yơl đuôĭ puôn đăm met, tơnơl hnam kơjung đưng teh đơ̆i minh met mình pơnuôt.
Jrăng hnam pơm sơ̆m 'long yưng?
Pơm sơ̆m 'long dơnăng, 'long krăk.
Tơnơl hnam pơm sơ̆m yưng?
Pơm sơ̆m kram, ade, hyơl. Đơ̆i ŭnh hnam pơm sơ̆m 'long.
Hnam atăk sơ̆m yưng?
Hnam atăk sơ̆m hla ja.
Pơm mĭnh tŏ hnam hăm dunh?
Dunh tơpă! Phai đơ̆i minh khĕi 'nau aleh!
Uĕi hnam san jah uơ̆i hnam teh?
Hnam pơm hăm tih? (tih dêh)
hăm dunh (dunh tơpă)
pơm sơ̆m yưng (sơ̆m kram...)

'Yŏk 'long ŭnh
Đơ̆i tiê̆ mĭ năm chă long ŭnh pơtơm ơ̆u, Diêu hưch hanh.
Mĭ pă tuaih tỉh, Diêu chă tuaih ken loi, liêm loi. Tuôch rok trong năm, Diêu đơ̆i 'boh lư tơdrong 'nau 'nau: lư 'long kơdrưng tih grông đuôĭ, tơm tih 'bal, pêng puôn 'nu kuôi bĭ tăp, trong đak đŏng đĕu đak 'yol ling lang măng 'năr bĭ alê̆ tu hăp đưng như... Diêu apinh mĭ:
Dơnŏ 'yŏk 'long ŭnh hăm ară hlŏ mĭ?
Bĭ ơĭ hlŏ, hăp uĕi jing kông đuôĭ loi to 'noh.
La yơ truh dơnŏ 'nĕi?
Pă minh 'biê̆ truh.
Truh dơnŏ, Diêu 'boh 'long ŭnh lư tơpă. Tơ̆m rĕnh rĕnh 'yŏk dơbưk koh sơgiêng 'long ken tuk lơ̆m tuaih. Mĭ ngŏ Diêu dĕk:
Liêm tơpă! Kon 'yŏk 'long ŭnh rĕnh loi 'bơngai nai lơ̆m ŭnh hnam bơ̆n.
tuai 'yĕ loi, liêm loi
kông đuôĭ loi...
'yŏk 'long ŭnh rĕnh loi...
Layơ truh dơnŏ 'nĕi? (pă minh biê̆ truh)

Min Dich
Sơ̆ kih sơ̆ kaih, uĕi pơlĕi 'noh, ơĭ ŭnh hnam 'Bok Ria bơdrŏng. 'Bok Ria ơĭ 'bal 'nu kon kơdiŏng đêch. Mai kơdră măt Yă Kruô, brư̆ brich, 'bơ̆l đon brư̆ kơnĕ. Kon kơdiŏng uch măt Min Dich liêm adrin, khôn kheŭ weng nưih liêm. 'Boh Min Dich đơ̆i lư bơngai wă Yă Kruô gal đuk weng chă dôm tơdrong sư̆ 'brơh.
Lơ̆m sơnăm pơngot, bơngai luôch 'bĕnh pơlĕi, pre mai oh Min Dich weng Yă Kruô kung mưt tơ bri sil 'bum bri. Plĕnh klăm Min Dich wêng trong minh 'nu lơ̆m bri. Bia năm đunh krau kơsu hơlŏng mă lĕi yơĭ bu tơ'bơ̆l. Bia uĕi hăn tơm 'long weng nhĭm. Min Dich kơtơ̆ng 'bơ̆l khan tơnŏ tơnang apinh:
Ơ Min Dich, 'ne yưng nhĭm?
Bia hnhĕi tơnhơĭ 'boh minh tŏ klăn grông adrin uĕi adrol măt, 'bal gĕl măt hơ rang tơpă. 'Boh Min Dich 'yŭ adrin, kiăn khan:
Inh bĭ sa asĕch duch. Duch wă yưng inh tơgưm ăn.
Min Dich roi đĭ tơdrong. Klăn sil minh dơnol 'bĕnh 'bum bri. Đưng rŏng 'noh, chĕp duch sưt tơ hnam. Truh hnam Min Dich, klăn lŏng akal, jing minh 'nu tơdăm liêm weng apinh srôp Min Dich.
Mai kơdră Yă Kruô gal đuk loi, kung năm mưt tơ bri sư̆ chă đơ̆i minh 'nu tơhnglo bơdrŏng. Ai bĭ mah, Yä Kruô tơjrưm minh tŏ klăn brư̆ kơnĕ. Klăn 'noh sa asĕch hơ.
đêch
đưng rŏng 'noh
wêng trong
ai bĭ mah
sơ̆ kih sơ̆ kaih
'bơ̆l đon
'ne yưng
'ne yưng

Kơpô hnam Yôl
Hnam Yôl ơĭ minh tŏ kơpô. Trong bơgê, Yôl tơ'nglaih kơpô lơ̆m tơmăn 'nhăt jê̆ 'bău, đưng rŏng 'noh, năm 'yŏk 'long ŭnh. Truh kơsơ̆, kơpô jơh phĭ, Yôl sư̆ 'bal tŏ 'long ŭnh grông kơpưng kơdŭ kơpô weng sưt tơ hnam.
Yôl hưch hanh yuô kơpô hnam hơ. Kơpô grông tơpă, ơĭ 'bal hlak ake đuôĭ, puôn hlak tơgong jăng, bek weng sơ̆k đuôĭ. Kơpô hnam YôlI dach tuh sa kơpô đe nai. Yuô lơ'noh, Yôl tơme rong kơpô kheu kheu. Oh rơih tơmăn 'nhăt 'lơ̆p đêch, sơhlung đak hlăng ăn kơpô sa et.
Ơĭ minh 'măng, Yôl kơdrăt kodu sưt tơ hnam apinh mĭ:
Ơ mĭ, yuô yưng kơpô hnam bơ̆n dơgơ̆ đĭ sơnĕnh uĕi gah 'nhưĭ?
Yuô hơ tuh tơ bơ̆l adrĭng kơpô hnam đe nai 'noh. Đưng rŏng 'nơ̆u, kon nĕ pă sư̆ kơpô hnam bơ̆n tuh kơpô hnam đe nai yơh!
yuô yưng
yuô
đưng rŏng 'nơ̆u
trong bơgê
nĕ pă
kơpô hnam đe nai
bĭ khĭn

Rong agĕi
Uĕi pơlĕi Kon Druch 'nơ̆u, nă Nam bơngai rong agĕi loi. Đưng ahrĕi ơ̆u minh jĭt sơnăm, dang dang lư ŭnh hnam bơhnar nai, hnam nă Nam sơ'bŏ ŭnh hnam bơdrŏng loi kơ đe. 'Boh ơĭ pơm plăt sơnăm giêh anat hrap tơnat truh tuôch sơnăm kung lơ̆p mah sa. Bĭ hưch hanh jal arih pơngot dơnuh, nă Nam pơuh nưih bơ̆i 'yŏk jên ngơ̆n hang sư̆ pơjing rong. Pơtơm nă ruôt đơ̆i minh tŏ kơpô, 'bal tŏ nhŭng adrêch. Gơnơm goh rong kơna kơpô, nhŭng ŭnh hnam nă Nam tih rĕnh tơpă. 'Lơ̆p minh sơnăm nă đơ̆i piêu minh tŏ kon kơpô weng loi minh jĭt tŏ nhŭng kon. Đưng ĕi nă ară ruôt piêu bơbê, lơmo, 'yĕr. Tơpul nhŭng, 'yĕr, bơbê, kơpô dơnŏ hnam nă yuô lơ'noh kơna kang đunh kang lư loi piêu. Hnam nă Nam jing atak hnam rong tih. Nă Jơh pơm sơ̆i hnam, ruôt ti bi, se mĕi.
Truh sơhmanh hnam nă Nam, bu kung bơne hưch hanh: Pă lê̆ nă pơm thoi yơ goh jing thoi ơ̆u!
nhŭng adrêch
đưng ahrĕi ơ̆u minh jĭt sơnăm...
pơuh nưih...
gơnơm... kơna...

Năm ngŏ phim
Kơmăng adrơ̆u, pơlĕi Kon Druch ơĭ chiêŭ phim. Đe hơ'yoh pui adrin. Đĭ đăng kăn hơ măt bu kung rang. Jê̆ truh tơpơh jơ kơmăng, lơ̆m polĕi ring ring bơngai năm. Kăn hơ krau tơ bơ̆l chơnglôk chơnglak. Ŭnh apoih đe polĕi jê̆ jê̆ piêng glip. Đe tơdăm bươ năm bươ đam tơ bơ̆l dĕk hưch hanh. Pui pe loi la đe hơ'yoh. Ơĭ 'nu truh đưng jê̆ kơsơ̆, chă dơnŏ uĕi chơpuih adrol. Ơĭ 'nu chĕp chiêu. Nhơn yä grông loi nhơn sơhmanh tiê̆ rôp tơ bơ̆l tơwang tơmăn.
Tơhngam jơ 'nau chiêu. Đĭ đăng kon pơlĕi uĕi sreh.
kơmăng adrơ̆u
bươ... bươ
kon pơlĕi
đe hơ'yoh
piêng glip
krau tơ bơ̆l

Wĕi bĭ ăn jĭ jăn
Jê̆ hơ ơ̆u, Yôl kơtơ̆ng mĭ 'bă khan lư truh tơdrong 'yĕr kum. Mĭ 'bă gron 'yĕr lơ̆m gơdron jê̆ 'bău. Minh 'năr 'bă ăn 'yĕr sa 'bal 'măng. 'Bă pơkă Yôl:
Kon nĕ pă beh 'yĕr weng kơ ich hơ yơh! Ăn 'yĕr sa, kon phai hlut pit muh, tơ̆t ti. Jĭ kum 'yĕr gơlaĭ weng 'bônh apoh.
Ơ 'bă, tơnglơ̆i ahrĕi ơ̆u asĕch 'yĕr sa hăm khĭ?
'Yĕr arih sa khĭ. Tơ̆ng 'yĕr luôch phai soh weng 'bŭ. 'Bak si uĕi tram sa kung khan: sư̆ wĕi grăng, rim bơngai nĕ pă et đak đêch, nĕ pă sa đô sa khung. Năm tep phai tơmăk mung. Apung 'nơ̆u ơĭ lư sơhmĕch 'bônh apoh jĭ lơngoh. Tơ̆ng jĭ phai năm tơ tram sa sư̆ hming.
Yôl lui 'bơ̆l weng pơm trơ̆ 'bơ̆l bă pơkă.
hăm khĭ
khĭ
jê̆ hơ ơ̆u
năm tơ tram sa
gơdron ('yĕr)
gron ('yĕr)

Mĭ jĭ
Kơsơ̆ adrơ̆u năm hok sưt, Yôl krau mĭ đưng 'măng cham mă lĕi bĭ kơtơ̆ng mĭ tơ̆l. Yôl chro adrin. Hnam 'măng jokot. Bĭ alê̆ mĭ năm tơyơ. Rim 'năr, Yôl sưt đưng hok la mĭ jơh ơ̆p hơleh ngoh.
Yôl mưt tơ hnam, jơh 'boh mĭ 'bich kơpưng jương, Yôl apinh:
Ơĭ tơdrong yưng 'noh?
Mĭ jĭ hlak.
Mĭ hăm ơĭ chroh ưh?
Ơĭ. Yuô inh sa đô sa khung. Mĭ joh et bơgang mă lĕi đim glarh.
Tơnglơ̆i kon năm krau kơ 'bă chĕp mĭ năm tơ tram sa yơh?
Kơmăng adrơ̆u 'bă yơĭ sưt. Tơ̆ng bơgê dơning mĭ bĭ glaih jĭ, dĭ ơ̆i kơ-inh mĭ 'nau năm tơ tram sa.
Mĭ tam sa yưng?
Đim.
Mĭ hăm ơĭ sa ngoh yơĭ?
Yơĭ. Mĭ bĭ wă sa. Kon năm ruôt ăn kơ mĭ bơgang oresol yơh
Yôl rĕnh rĕnh năm ruôt bơgang.
rim 'năr
ơ̆p hơleh
bĭ wă sa
'bă yơĭ sưt
ơĭ tơdrong yưng 'noh
jơh pă gô 'bă sưt

'Bă đe Dieu jĭ
'Bă đe Diêu jĭ adrin. Bơgê adrơ̆u, Yôl adrĭng 'bă năm tơmang. Yôl 'boh 'bă đe Diêu atung 'bich kơpưng jương, măt kơ'nhĭp, adrơ măt akĕ loi đưng rŏng minh 'bal 'năt jĭ.
Gô 'bă đe Diêu 'yung, 'bă đe Yôl apinh:
'Nhŏng tam đơ jĭ ưh?
lưng inh ară jĭ adrin. Ti inh ară jĭ 'biê̆ 'biê̆ đêch.
'Nhŏng tam năm tram sa ưh?
Jơh. 'Bak si khan kơting khĭ dơgơ̆. Yuô hơ eh đêch.
Tơnglơ̆i 'nhŏng tam ruôt bơgang et ưh?
Ruôt bơih. 'Năr abri mon Diêu phai jul Vinh Thanh sư̆ ruôt bơgang.
'Nhŏng kư bodơĭ uĕi hăn hnam ăn breh grăng. Bal sư̆ ăn kơ inh pơm tơgŭm ăn. Tơ̆ng ơĭ tơdrong yưng ploh tơgŭm, 'nhŏng krau mon năm krau kơ inh yơh!
tam...ưh
jơh
đim
jĭ tơpă
jĭ adrin
jĭ 'biê̆ 'biê̆
'bă đe Yôl
adrơ măt
khĭ
krau kơ inh

Pre adruh lêch đưng 'bal hlak bla ruôih
Sơ̆ kih sơ̆ kach, uĕi minh pơlĕi 'noh ơĭ minh 'nu tơdăm 'lơ̆p hiong mĭ 'bă đưng ken, hnam hơ dơnuh tơpă. Hơ hanh năm ngŏ mir ăn kơ lu hnam bơdrơ̆ng kuan uĕi lờm apung. Minh 'măng, hơ năm ngơ̆ mir ăn minh ŭnh hnam bơdrŏng uĕi lơ̆m bri hlŏ. Jê̆ kơmăng, atung uĕi lơ̆m gưp, hơ kơtơ̆ng 'bơ̆l ruôih tơsi kueng kueng weng 'long păk ring khing rang khang jê̆ hơ. Hơ bĕng đau kơdơ̆u truh tơ ơ̆i 'boh minh hlak klăn tung tih atung wăl ruôih tih. Ruôih 'yŏk trom gơ̆ 'long tơwing klăn mă lĕi hơ kung bĭ man. Hơ đuôt đau, tơpĕnh koh klăn. Ruôih chơkul kơtăng khan:
'Nhŏng jơh dŏng inh. Inh yơĭ tơdrong yưng ăn kơ 'nhŏng. 'Nhŏng 'yŏk 'bal hlak bơla inh 'nơ̆u yơh! 'Nơ̆u la tơmam ram lưng loi mă inh ơĭ.
Hơ pui pe 'yŏk. Ruôih khan piêu:
Tơ̆ng năm tep, nhŏng 'blŏk 'yŏk minh hlak bơla sơn kơ̆l, minh hlak sơn jưng. Đưng rŏng 'noh, 'nhŏng wă, yưng kung đơ̆i.
Hơ chĕp 'bal hlak bơla ruôih năm sưt tơ hnam. Bơgê dơning hơ năm mưt tơ bri sư̆ ngơ̆ mir piêu. Kơsơ̆ yư̆m yư̆m hơ sưt tơ hnam jơh 'boh lơ̆m hnam wôi iêl weng ngoh 'nhem nham. Dôm 'năr đưng rŏng kung lĭ ơ̆i. Hơ chro ơĭ bơngai klak liêm pơm ăn hơ. Hơ phai chă pơlêch bơngai pơm todrong 'noh.
Minh 'măng, hơ plach năm tơ mir. Đưng rŏng 'noh, hơ năm bơdô̆ hăn kơdŭ hnam. Đưng gah, hơ kotơ̆ng 'bơ̆l 'bal 'nu adruh pơđam 'bơ̆l hưch hanh. Hơ mưt lơ̆m hnam 'boh 'bal 'nu adruh liêm loi kơ yang rang loi kơ 'năr. Hơ khan:
Tơ̆ng bih bia khĭ chê inh dơnuh bih 'yŏk inh pơm tơhnglo hăm khĭ?
Pre bia mơlơ̆u kup kơ̆l. Kon pơlĕi kơmăng mă 'noh et sơdrô joh hơlŏng minh măng truh chơdah sư̆ pui ăn hơ.
mă
sơ̆ kih sơ̆ kach
bĭ đơ̆i
bĭ đơ̆i
bĭ man
bĭ man
yơĭ
bơgê dơning
kơsơ̆ yư̆m yư̆m
lĭ ơĭ
klak liêm
liêm loi kơ yang

Nă hăm ơĭ bơgang Oresol?
Đĭ bơih. 'Năr dơning mon năm piêu yoh.
Tơnglơ̆i, nă hăm ơĭ bơgang hming chroh?
Ơĭ, mon ruôt dôm gĕl?
'Bal jĭt gĕl. Dôm như jên?
Minh jĭt abơ̆u.
Bơgang 'nơ̆u et lơnhư?
Minh 'năr et pêng 'măng. Minh 'măng et 'bal gĕl adrol kơ sa. Et đĭ bơgang, tơ̆ng bĭ glaih mon khan mĭ năm tramớa piêu yoh.
Sư̆ pơm yưng?
Sư̆ 'bak si ăn bơgang nai.
Ăn său gơi jên.
tơ̆ng
sư̆ pơm yưng
lơnhư?
năr dơning
dôm như jên
đĭ bơĭh
hăm ơĭ bơgang ưh
bơgang hming chroh
ăn kơ mon 'bal jĭl gĕl

Tram sa
Tram sa sa Vinh Sơn la minh tŏ hnam đuôĭ ken uĕi tơ̆k bơ̆k sa. Đưng rŏng ơĭ tram sa, 'nơ̆u la 'năr pơtơm Yôl mưt.
Yôl ngŏ 'boh mỉnh 'nu mai kon kơdiŏng srơ̆p kuơ̆n au kok, dang pêng jĭt sơnăm. Mĭ đe Yôl khan 'noh la 'bak si. 'Bak sỉ apinh mĭ đe Yôl:
Mon jĭ lanhư?
'Năr abri.
Mon hăm ơĭ hăk ưh?
Yơĭ. Mon grăn weng jĭ klak đêch.
Mon hăm lơngoh ưh?
Ơĭ, srơ̆p lư tăl kuơ̆n au athu sim tơnŏ mă lĕi mon ară lơngoh.
'Bak si kham ăn kơ Yôl đưng răng 'noh khan:
Mai phai ruôt bơgang ăn kơ mon et. Mon jĭ lơngoh. Năm tep phai tơmăk man. Nĕ pă et đak đêch.
'năr abri
kham ăn kơ Yôl
mă lĕi
ară
đak đêch
nĕ pă et đak đêch

'Năr dơning thư̆ yưng he?
'Năr adrơ̆u thư̆ puôn, 'năr dơning thư̆ pơđăm.
Pêng 'năr piêu 'nau truh thư̆ tơpơh yơh?
Trŏ lơ̆i! Pă 'biê̆ e hăm khĭ jang yưng?
Sư̆ pơm yưng?
Abrni Hai ploh inh akhan Tơ̆m năm hok kơphăi kơna hơ-ơ̆u hnhŭk e năm jul hnam Tơ̆m sơhmanh.
Chăng hơ, sư̆ truh 'năr thư tơhngam tuơ̆n đưng rŏng 'nau jul.
Bĭ đơ̆i, puôn 'năr piêu đunh tơpă. 'Năr dơnuônh Tơ̆m phai truh tơ trương.
Yăh thoi ĕi e năm kh. Inh jang bĭ đơ̆i năm.
E hăm khĭ jang yưng? (ơĭ/bĭ)
'Năr adrơ̆u thư̆ yưng? (thư̆ puôn...)
truh tơ trương
chăng hơ

Yă hăm alê̆ ưh: Minh sơnăm ơĭ dôm khĕi?
Său khan adrong năng.
Dang 'noh yă kung bĭ alê̆. Minh sơnăm ơĭ minh jĭt 'bal khĕi. Khĕi minh, khĕi 'bal, khĕi pêng, khĕi puôn, khĕi pơđăm, khĕi dơdrơ̆u, khĕi tơpơh, khĕi tơhngam, khĕi sin, khĕi minh jĭt, khĕi minh jĭt minh, khĕi minh jĭt 'bal.
Său agĕi tơpă. Tơnglơ̆i minh khĕi ơĭ dôm jĭt 'năr?
Minh khĕi ơĭ pêng jĭt 'nă.
Minh 'năr ơĭ dôm 'buôi?
Ơi puôn 'buôi đêch: trong bơgê, trong 'năr dưng, trong kơsơ̆, trong kơmăng. Yă tam thuô đim?
Đim. Thư năng piêu: Minh tuơ̆n ơĭ dôm 'năr?
Minh tuơ̆n ơĭ tơpơh 'năr. Thư̆ 'bal, thư̆ pêng, thư̆ puôn, thư̆̆ pơđăm, thư̆ dơdrơ̆u weng chu nhơ̆t.
Său agĕi loi kơ yă yơh!
ơĭ dôm 'năr
ơĭ minh jĭt 'bal khĕi
khan adrong năng

Hnam wal
Bơngai kră roi tơdrong sơ̆, pơlĕi Bơhnar ơĭ minh tŏ hnam grông loi đĭ đăng, liêm loi đi đăng, khan hnam wal. Hnam wal ăn 'boh bơdrŏng kuan lơ̆m pơlĕi.
Hnam wal đuôĭ tơpă. 'Bal pah til jroh. Kơpưng chơdŏng hnam wal ơĭ lư tơlĕi hre tanh lư tơdrong kơdih tơ bơ̆l. Lơ̆m hnam wal, bơngai Bơhnar sư̆ tơnuh ŭnh hơ'măk lư chĭng chêng, jơgơ̆l, sră 'brưm, tak. Ơĭ pơlĕi ară bơdưng minh hlak 'long jrăng grông uĕi tơ̆k bơ̆k hnam wal. Kơpưng jrăng srĕ hĭnh đe Yang.
Yuô la dơnŏ sư̆ tơdrong kră sơ̆ kơna hnam wal đơ̆i lư bơngai 'mem weng wĕi. Hnam wal la dơnê̆ gô răp tơmoi, la dơnơ̆ kon pơlĕi akŏm, kung la dơnơ̆ đe tơdăm, đe adruh truh sư̆ tơjrưm, wă tơ bơ̆l weng srôp kơdiơ̆ng, srôp tơhnglo.
yuô...kơna...
đơ̆i
la
wă tơ bơ̆l
kơdih tơ bơ̆l
weng
đe
gô răp
srôp kơdiŏng

Bơgrong sa kơpô
Rim sơnăm, truh yan puih, minh pơlĕi bơgrong sa kơpô. Pơtơm loi, pơm gưng sư̆ chô̆ kơpô. Ðe năm tơ bri koh 'long sơhmuôn grông, tơpăt, đuôĭ sư̆ pơm gưng tơ̆k bơ̆k weng puôn hlak 'long pơdah pơtăm dal wang gưng. Đe kră alê̆ khơh agĕi điah puôn hlak 'long 'noh tôm tơdrong liêm. Đe điah lư tơdrong liêm tơpă: măt khĕi, măt 'năr, sem, đŏk... gư̆ng đơ̆i pơdưng tơ̆k bơ̆k măng cham awal. Truh 'năr sa kơpô, đe năm chă kơpô tih grông loi, chơđŏk nưih dêh sư̆ tơmưt lơ̆m gưng.
Truh măng 'năr bơgrong sa kơpô, đe kră pơlĕi sơmah tơkal yang weng hmăng yang ăn 'mi prăng măng sođah, lư hơ'bo 'ba, khĭ jĭ luôch tuôch, hiong 'bơ̆l chĭng cheng, 'bơ̆l tơkach tơkal yang. Đe tăm kơpô puôt 'yŏk kơ̆l atol hăn gư̆ng, asong asĕch ăn kơ đe kon pơlĕi sa. Đĭ đăng minh pơlĕi sa asĕch et sơdrô joh suang. Truh kơmăng, đe adruh tơdăm soh ŭnh. Bơgrong sa kơpô lơ̆m pêng năr pêng măng aleh.
bơgrong sa kơpô
tơkach tơkang
joh suang
'mi prăng măng sơđah

Uĕi 'Binh Đinh đơ̆i dôm adrêch kon kông?
Ơĭ bơngai Hrê, bơngai Bơhnar, bơngai Chăm, bơngai Yuăn...
'Binh Đinh hăm ơĭ bơngai Jorai?
Ơĭ, mă lĕi 'biê̆.
Lơ̆m 'Binh Đinh, bơngai Bơhnar uĕi lơ̆m apung mă như?
Uĕi Vinh Thanh lư loi.
Tơnglơ̆i tinh đe nai hăm ơĭ bơngal Bơhnar arih?
Ơi. Bơngai Bơhnar ară uĕi Ja Lai, Kon Tum. 'Bơ̆l Bơhnar uĕi Vinh Thanh hăm in 'bơ̆l Boơhnar uĕi Ja Lai, Kon Tum...
Bơngai Bơhnar lĭ ơ̆u uĕi tơ ơ̆u tam đunh?
Jơh dunh. Bơngai Bahnar la bơngai truh tơ ơ̆u adrol loi.
tam đunh
Bơngai Bơhnar uĕi lơ̆m apung mă như?
uĕi Vinh Thanh lư loi.
'Binh Đinh hăm ơĭ bơngai Jơrai?

Jĕl 'bok ư 'bok ach kon kông
Năr sơ̆, plềnh weng kơ teh ară jê̆ tơ bơ̆l. Ơĭ 'bal 'nu yă 'bok sơnăm jơh lư mă lĕi bŏng đim ơĭ kon. Pre hơ Jjuô Jot. Minh 'măng pre pơđam 'bơ̆l suôn tơ plĕnh sư̆ aping Yang ăn kơ pre hơ minh 'nu kon. Trong hlŏ hlang, bri kông klăm kleng chơhleng chơhlot. Pre yă 'bok giêh glang adrin 'nau truh 'măng. Kơtơ̆ng pre hơ roi, Yang 'mem adrin, đưng rŏng ĕi, 'yŏk minh chơnŭp adrêch ăn pre hơ. Yang pơkă: Sưt truh tơ hnam 'nau et. Pre yă 'bok hưch hanh sưt. Pre hơ dih plơh truh hnam rĕnh rĕnh sư̆ đơ̆i đeh kon. Truh dơnŏ podơi, pre hơ 'yŏk adrêch ngŏ.
Yuô wă tơtam nưih kơna kơdiŏng hơ 'yŏk adrêch biêt lơ̆m 'bơ̆l, hiơt yang pơkă. Đưng rŏng 'noh, năm rok trong, kơdiŏng hơ đeh lư 'nu kon. Bu đeh hăn như, pre hơ atăk măt tiê̆ apung mă 'noh. Đưng rŏng ĕi, đe hơ'yoh grông, 'yŏk tơhnglo, 'yŏk kơdiŏng đeh kon, pơm jing pơlĕi. Kăn hơ la jĕl 'bok ư 'bok ach đe kon kông Ê Đê, Jorai, Bơhnar, Jru, Hrê... ahrĕi ơ̆u.
ưhlŏ hlang
klăm kleng
chơhleng chohlot
giêh glang
juô jot
'bok ư 'bok ach
bri kông
atăk măt

Bri
Hnam Yôl uĕi jê̆ bri. Lơ̆m bri ơĭ lư 'long tơlĕi, sem bri, ơ̆i sơđiêng đak đŏng đeu 'yol tơ̆k bơ̆k bri, ơĭ lư pơkau lă lă, liêm adrin. Yôl dach hleh pơkau ăn kơ mĭ. Lơ̆m 'năr yơĭ năm hok, Yôl hanh tiê̆ 'bă năm riêng chơpik, jil.. lơ̆m bri. Đunh đunh kung prah đơ̆i chơke.
Mă lĕi adrơ̆u kơdih loi kơ sơ̆. Lơ̆m pơlĕi yơĭ mưih kăl, năm ayô pơkuê̆ pơkuă piêu. Kră pơlĕi khan: bri maih tơsĭ glang. Bri chĕp ăn kơ bơ̆n 'long pơm hnam,'long ŭnh sư̆ ơ̆p ngoh 'nhĕm, ơ̆p đak. Tơ̆ng alê̆ trong pơm sa tơnglơ̆i bri 'noh ăn kơ bơ̆n pơm sa đơ̆i bơdrŏng kuan. Yuô lơ̆i, đĭ bơ̆n phai adrĭng wĕi ngŏ bri. Nĕ năm ayô sem bri, nĕ mưih kăl 'long bri, nĕ soh ŭnh lơ̆m bri weng nĕ pă ăn bơngai klak brư̆ mưih kăl 'long bri.
Kang grông Yôl kang 'mem bri weng pơm trŏ in 'bơ̆l kră pơlĕi pơkă.
sem bri
'long tơlĕi
đŏng đeu
đunh đunh
yuô lơ̆i
mưih kăi
tơ̆ng... tơnglơ̆i...
bri maih tơsĭ glang

Uĕi hơ-ơ̆u lư sem tơpă nă yơh?
Ư̆: bri hơmôl kơna lư sem.
Nă alê̆ đơ̆i dôm adrêch sem?
Kơtuôih đêch. Alê̆ sem grông thoi klang, klang pơsum, sem kơwơng... Sem ken thoi diê̆, jong, pơliêu...
Sem mă yơ tơsi liêm loi ơ nă?
Ơĭ lư adrêch sem tơsi liêm: sem blang kĕi, jong, kơtơp, mă lĕi sem blang kĕi tơsi liêm loi.
Diê̆ weng jong sem mă yơ liêm loi?
'Bal adrêch sem liêm dang dang.
Nă hăm lah năm đăk akap pơm chơđong rôp sem ưh?
Đunh đunh kung ơĭ. Ahrĕi ơ̆u sem kang 'năr kang biê̆. Ơĭ năm pơm kung bĭ đơ̆i sem.
Mon 'moih wă minh tơ̆ diê̆ sư̆ rong. La yơ rôp đơ̆i nă sư̆ kơmon yơh!
Ư̆.
Sem mă yơ tơsi liêm loi ơ nă?
Diê̆ weng jong sem mă yơ liêm loi?
liêm dang dang
Layơ rôp đơ̆i nă sư̆ kơ mon yơh!

Yan puih sưt
Đunh tơpă 'năr adrơ̆u Yôl 'nau 'boh jơdră tŏ măt 'năr. Sră tơnŏ tơnăn pơtơm jơdră jơ̆p jang pơla plĕi weng bri kông, druh adrang lư 'năr ư̆m lơngoh sơhngeu.
Plĕnh rang loi, kơjung loi, kơsĕ loi. Lư sơgiêng 'long hla jruh đĭ layơ ahrĕi ơ̆u tơgal srôh hla 'lơ̆p. Ala hla paih khô jơh jê̆ ôm 'nhăt hon lư lang lư lap. 'Long bri anô̆ măt bĭ ơĭ ară 'brơ̆u in yơ̆u. Minh bri kơsĕ lơ̆p să lang tang tơmang tuôch măt Yôl. Dôm 'nơ̆u mă sem ken bĭ lê̆ đưng như wih sưt truh tơ-ơ̆u asiu asău gah rŏng mir hnam. Kăn sưh sơhmanh tơpĕnh tơpol asĕng asĕng, kleng kleng sơgiêng 'long nơ̆u apoh sơgiêng 'long nai, chro hyôk hiăn tơpă.
Yôl kung 'boh akău kơdĭh pui pui. Hơ chro. Kơdih ơĭ lư tơdrong hrap tơnat dang như mă lê̆i inh adrin hok truh geh. Nhơ̆t đinh inh phai chĕp pơđĭ sơhngơ̆m pran pơm ăn yan puih teh chal kang 'năr kang lư tơdrong 'lưng liêm loi.
pơla pơlĕi
bri kông
lơngoh sơhngeu
'Nhăt hon lư lang lư lap
să lang tang
asiu asău
asĕng asĕng
kleng kleng

Uĕi Vinh Sơn ĭnh hăm ơĭ sa bri dach ưh?
Ŭnh hanh sa lơ̆m khĕi pêng khĕi puôn.
Yuô yưng ŭnh hanh sa bri lơ̆m khĕi pêng khĕi puôn?
Yuô khĕi mă 'noh bơ̆n soh mir. Kăn hơ mưih mir, gô 'long sriêng hŏnh 'nau soh. Ŭnh sa mir tơpoh sa bri. Kang lư bơngai soh mĭr, lĭnh sa bri kang lư.
Yơ̆i soh mĭr ŭnh yơĭ sa bri ah?
Ơĭ, mă lĕi biê̆ loi. Truh khĕi tŏ phang đe 'yoh 'buh sa hơ'bo, bơngai kră năm sông sut, ơĭ 'noh yuô hep thuôk:. Bĭ kheŭ ŭnh sa bri.
Tơnglơ̆i đe yơĭ pĭt ŭnh ah?
Ơĭ han. Tơ̆ng ŭnh sa bri đĭ đăng kơ nhơn bu kung năm pĭt. Mă lê̆i ŭnh sa bri jơh dêh tơnglơ̆i pĭt bĭ đơ̆i.
Tơnglơ̆i phai pơm lĭ như?
Nĕ pă soh ŭnh pơkuê̆ pơkuă.
ŭnh sa bri
nh hanh sa bri lơ̆m khĕi pêng
Yuô khĕi mă 'noh bơ̆n soh mir
nĕ pă soh ŭnh pơkuê̆ pơkuă.

Krong 'Bung
Uĕi 'Binh Đinh, ơĭ minh hlak krong liêm adrin mă lĕi kung nưih brư̆ tơpă. 'Noh la krong 'Bung. Krong 'yol đưng bri kông đuôĭ jul truh tơmăn đưng rŏng 'yol mưt tơsĭ. Yan 'mi, đak đưng tu 'yol pơm ăn đak krong 'Bung grông, 'yol tơkul tơkul, pơđơng đĭ đăng tơdrong yưng uĕi lơ̆m trong hơ 'yol. Uĕi đưng hlŏ kung kơtơ̆ng đak 'yol phung phung.
Lơ̆m 'năr mă 'noh, 'bă đe Yôl weng kon pơlĕi hanh năm tơ krong 'yŏk 'long ŭnh chĕp sưt 'buh. Ơĭ 'noh, kăn hơ ară 'yŏk đơ̆i chơke weng juôi.
Lơ̆m yan tŏ phang, krong sriê̆, tơmo lêch hlôl hlal, găm găm uĕi tơ̆k bơ̆k krong. Lơ̆m tơmo lư 'noh, ơĭ minh tŏ tơmo kơpưng hơ ơĭ srĕ minh trong chư kră sơ̆. Truh adrơ̆u đim ơĭ bu jich đơ̆i trong chư 'noh. Bơngai Bơhnar khan 'noh la tơmo Hơ 'Biên weng đe kră sơ̆ kung ơĭ roi tơdrong tơmo 'noh.
Yôl 'mem krong 'Bung yuô hơ arih adrĭng krong 'Bung đưng ken.
kung
đưng... truh
yan 'mi
yan tŏ phang
tơkul tơkul
găm găm
hlôl hlal
lơ̆m 'năr mă 'noh

Khĕi rang uĕi apung đuôĭ
Truh yan puih, kơmăng uĕi apung đuôĭ kơtơ̆ng sơhngeu sơhngeu. Plĕnh bơ̆n 'boh in kang đuôĭ loi. Kial thuôl dêh. Khĕi adal adal năm sơhmanh tơklep dĭ akal plĕnh, brêng brang jơdră sră rang adal adal jul kông bri, jul lư pơlĕi pơla bơngai Bơhnar, Hre, Chăm Hrol...
Uĕi lư pơlĕi pơla bơngai Bơhnar, 'ba jơh kêch sưt bĕnh sum jê̆ hnam. Sơnăm ơ̆u đơ̆i 'ba lư lang. Pơlĕi mă yơ kung năm năm sưt sưt achuing achuang hưch hanh wă jê̆ măng 'năr sa mŏk. Kơmăng truh hnam mă yơ kung chŭt ŭnh rang jơdah. 'Bơ̆l teh tơpal peh 'ba ping pung blă blă adring 'bơ̆l đe hơ 'yoh tơkrau bơdô̆ chă weng bơ̆l dĕk hơh hah.
Kơmăng kang jê̆ klŏk măng khĕi kang rang thê̆ loi. Ơĭ bu 'nĕi arĕ thuôi 'lal. 'Bơ̆l 'lal re wêl wêl apal 'yung tiê̆ adơi khĕi.
kang... kang
Pơlĕi mă yơ kung năm năm sưt sưt achuing chuang.
Hnam mă yơ kung chŭt ŭnh.
đơ̆i 'ba lư lang
rang jơdah

Năm tơmang thŭ đô Ha Nôi
'Nhŏng 'Bong hok agĕi tơpă. Đĭ sơnăm hok 'nhŏng đơ̆i tĭnh 'Binh Đinh ăn lêch năm tơmang thŭ đô Ha Nôi. Sưt truh hnam, 'Bong pơđam đĭ lơ̆m tơdrong 'lưng liêm uĕi thŭ đô ăn đĭ ŭnh hnam kơtơ̆ng. 'Bă apinh 'Bong:
Ha Nôi hăm hlŏ?
Hlŏ dêh. Đưng ơ̆u truh Ha Nôi hlŏ minh hơbơ̆u 'bal hriêng kơsô̆.
'Yem kon năm sơ̆m yưng?
Nhơn kon năm tău hua.
Uĕi Ha Nôi kon đơ̆i năm tơmang dôm dơnŏ mă như?
Adrol nhơn kon năm tơmang lăng Nă, đơ̆i mưt hnhĕi Nă lơ̆m hnam. Đưng rŏng ĕi nhơn kon đơ̆i năm tơmang chuô minh hlak jrăng, 'bău Hoan Kiêm, bri rong sem. Dơnŏ mă như kung liêm mă lĕi kon 'moih loi la 'Bau tang jơ̆n tŭk hok. Uĕi hăn ĕi tơbang đĭ đăng tơmam ram, tơdrong amuô̆, tơdrong pơm sa sung dơbưk 'nhik jơdrap weng kang kưt rim kon kông leng ơĭ...
Kơtơ̆ng 'Bong pơđam, oh Thêm 'moih tơpă. Thêm khan sơ̆m 'bă:
Kon wă đơ̆i năm tơmang thŭ đô Ha Nôi in 'nhŏng 'Bong.
'Bă abloch kơ̆l Thêm khan:
Kon adrin hok mă tơpă. Ơĭ lơnhư kon kung đơ̆i năm.
đưng... truh...
'Yem kon năm sơ̆m yưng?
năm tơmang dôm dơnŏ mã như

Teh đak Viêt Nam
Teh đak Viêt Nam đŏng đŏng in chư̆ S. Gah 'băk atơ̆t Trung Kuôk, gah 'năr mưt atơ̆t teh đak Lau weng teh đak Kămpuchia, gah 'năr lêch weng gah krong atơ̆t đak tơsĭ.
Teh đak bơ̆n bơdrŏng weng liêm. Lơ̆m bri đơ̆i lư hlak 'long ăl kơjăp. Lơ̆m đak tơsĭ ơĭ lư ka kơtĕi. Lơ̆m teh ơĭ lư tơdrong gĭt gă kơnă jên: maih, klang, pơsĕi.. Teh đak bơ̆n tŏ lư 'mi dêh, 'long tơlĕi tăp sơnăm kơsĕ liêm, ơĭ lư kông lư đak krong weng lư dơnŏ sang glang dang: vinh Hă Lŏng, tơsĭ Nha Trang, trôm gôp Phŏng Nha...
Teh đak bơ̆n đơ̆i pơđăm jĭt puôn adrêch kon kông 'nhŏng oh. Minh tŏ jơ̆n tŭk kon kông ơĭ tơdrong diêng diêu sơmah sơmat krĕi krĕi mă lĕi lơ̆m jăl arih đoan kêt jơnŭm jơnăm thoi minh tŏ mĭ 'bă. Kon bơngai lơ̆m teh đak bơ̆n sơbŏ minh tơdrong tơblah 'bĕt ayăt mơng kơtang ară agĕi pơnam tơnui pơm sa. Ahrĕi đơ̆i Đang pơgơl đĭ đăng kon bơngai lơ̆m teh đak adrin tơjroh tơjrot pơm jang sa, chĕp đĭ sơhngơ̆m pran sư̆ tơ'yung teh đak kang đunh kang 'lưng liêm loi.
đŏng đŏng in chư̆ S
lư dơnŏ sang glang
diêng diêu sơmah ơmat
Kon bơngai lơ̆m teh đak bơ̆n sơbŏ minh tơdrung tơblah 'bet ayă mơng kơtang ară agĕi pơnam tơnui pơm sa
